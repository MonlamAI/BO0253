འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཟུགས་འགྱུར་ཟིན་ཐོ།
ཁཱ་ཧྥུ་ཁ་ཡི་སྒྲུང་གཏམ་ཐུང་འབྲིང་བདམས་བསྒྲིགས།
[ཨོ་སི་ཁྲུ་རི་ཡ] ཧྥུ་ཪན་ཛི • ཁཱ་ཧྥུ་ཁས་བརྩམས།
སྤེན་པ་དོན་གྲུབ་ཀྱིས་རྒྱ་ཡིག་ནས་བསྒྱུར།
མཚོ་སྔོན་མི་རིགས་དཔེ་སྐྲུན་ཁང་།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཟུགས་འགྱུར་ཟིན་ཐོ།
ཁཱ་ཧྥུ་ཁ་ཡི་སྒྲུང་གཏམ་ཐུང་འབྲིང་བདམས་བསྒྲིགས།
[ཨོ་སི་ཁྲུ་རི་ཡ] ཧྥུ་རན་ཛི • ཁཱ་ཧྥུ་ཁས་བརྩམས།
སྤེན་པ་དོན་གྲུབ་ཀྱིས་རྒྱ་ཡིག་ནས་བསྒྱུར།
S
མཚོ་སྔོན་མི་རིགས་དཔེ་སྐྲུན་ཁང་།“十三五”国家重点图书出版规划项目
民族文字出版专项资金资助项目
图书在版编目(CIP)数据
变形记: 藏文 /(奥)弗兰兹·卡夫卡著;边巴顿
珠译.-西宁:青海民族出版社, 2020. 12
世界文学名著藏译工程/索洛主编.第一期
ISBN 978-7-5420-3630-8
I. ①变… II. ①弗②边…III. ①中篇小说-小
说集-奥地利-现代一藏语②短篇小说-小说集-奥地利
一现代-藏语 IV. ① I521.45
中国版本图书馆 CIP 数据核字(2020)第235542 号
世界文学名著藏译工程(第一期)
变形记
—— 卡夫卡中短篇小说选
[奥地利]弗兰兹·卡夫卡 著 边巴顿珠译
青海民族出版社・中国(青海省西宁市同仁路 10 号 810001)
销售热线/0971 - 6123221
咨询电话 / 0971 - 6138933
E-mail / qhmzcbs@sohu.com
网址/www.qhmzcbs.com
主编、策划/索洛
责任编辑∕旺秀措姆 封面设计 /王 靖 责任印制/赵荣年
发行/青海民族出版社出版发行部
经销 / 青海省新华发行(集团)有限公司
开本/720mm×1000mm 1/16
版本/2020年12月第1版
书号:ISBN 978-7-5420-3630-8(民文)
印制/深圳华新彩印制版有限公司
字数 / 300 千 印张/24.25
印次 / 2020 年12月第1次印刷
定价:58.00元
版权所有 侵权必究
如发现印、装质量问题,影响阅读,请与印刷厂联系调换。གཟུགས་འགྱུར་ཟིན་ཐོ།
འགོ་བརྗོད།
ལོ་ཙཱ་ནི་སྔོན་ནས་ད་བར་རྒྱལ་ཁབ་དང་མི་རིགས་མི་འདྲ་བའམ་གཙོ་བོ་སྐད་ཡིག་
མི་གཅིག་པའི་བར་དུ་བྱུང་དང་འབྱུང་བའི་རིག་གནས་སྣང་ཚུལ་མེད་དུ་མི་རུང་བ་ཞིག་
ཡིན་པས། དེ་ཕན་ཚུན་བར་གྱི་སྦྲེལ་ཟམ་དང་། མཛའ་མཐུན་གྱི་དར་ཐག་སོགས་ཀྱི་དཔེ་
རུ་བརྗོད་པ་ཡོད་ལ། རང་རེའི་རིག་གཞུང་གི་ཐུན་མིན་བརྗོད་སྟངས་ནི་ལས་དེ་བྱེད་
པ་དེ་ཡིན། དེ་ཡང་ཡིན་ཏེ། མི་ཁྱུ་ཞིག་གམ་རིགས་རྒྱུད་ཅིག་ཡུན་རིང་དུ་འཚོ་གནས་དང་
མཁན་གྱི་ལོ་ཙཱ་བ་ལ་འཇིག་རྟེན་མིག་ཅེས་ཐ་སྙད་ཁྱད་པར་བ་ཞིག་གིས་ཆེད་དུ་བསྔགས་
དེའི་ཤེས་རིག་འཕེལ་རྒྱས་སུ་འགྲོ་དགོས་ན་མགོ་བོ་བསྒུར་ནས་རང་གི་རྡོག་སྔུན་ལ་བལྟ་
དགོས་ལ། མགོ་བོ་བཏེགས་ནས་ཐད་ཀའི་མདུན་ལྗོངས་ཀྱང་མཐོང་བར་བྱེད་དགོས་ཤིང་།
དེ་ལས་རིང་བ་འཇིག་རྟེན་ནམ་འཛམ་གླིང་ཐ་གྲུ་ཡངས་པོའི་ཁྱོན་ལ་ཡང་རྒྱང་མིག་
འཕེན་ཅིང་མིག་ཉུལ་ཡང་ཡང་བྱེད་པ་ནི་མགོ་བཏུམ་གཡང་ལྟུང་གི་འཇིགས་ཉེན་ལས་
གཡོལ་བྱེད་ཅིག་ཏུ་སྨྲས་ཀྱང་མི་རུང་བ་མེད་སྙམ། ང་ཚོས་དཔག་པར་མི་དཀའ་སྟེ། ད་
ལྟའི་འཆད་ཚུལ་ལྟར་ན་འགྲོ་བ་མིའི་རིགས་འདི་མི་ལོ་ཁྲི་ཕྲག་བཅུ་སྐོར་ཡས་མས་ནས་
ཤེས་པ་གྲུང་པོའི་སྲོག་ཆགས་རིམ་པ་མཐོ་གྲས་སུ་གྲུབ་ཅིང་། རྒྱང་སྐྱོད་སྔ་ཕྱི་དུ་མ་ལས་
རིམ་གྱིས་གོ་ལ་ཆེན་པོ་འདིའི་རྒྱ་ཁྱོན་དུ་ཁྱབ་པར་གྲམ་ཞིང་འཁོད་དེ་འཚོ་ལ། གནས་
བབ་འཚོ་སྟངས་དེ་སྔར་ལས་ལེགས་པའི་ས་རུ་ཡུན་གྱིས་འཕགས་པ་ཡིན་ན། སོ་སོར་
1འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རིགས་མཚུངས་ཀྱི་གནས་སྟངས་ལས་ཐོན་པའི་ཆ་ཐུན་མོང་དུ་གྱུར་པ་ཡོད་པ་སྨོས་མ་
དགོས་མོད། སོ་སོའི་ཁོར་ཡུག་དང་ནམ་ཟླ། མྱོང་བ་དང་བརྒྱུད་རིམ་སོགས་ཀྱི་མཐུན་རྐྱེན་
མི་འདྲ་བ་དང་། འགལ་རྐྱེན་དང་ལམ་ལྷོང་སོགས་ནང་དུ་ཐེ་བའི་བབ་སྟངས་མི་གཅིག་
པའི་དབང་གིས་སོ་སོའི་འཚོ་བ་རོལ་སྟངས་དང་ཐོན་སྐྱེད་བྱེད་སྟངས་ལ་ཁྱད་པར་ཐོན་
ཅིང་། དེ་ལས་བྱུང་བའི་སྐད་ཆ་དང་ཡིག་རིགས། རིག་གནས་དང་ལོ་རྒྱུས་སོགས་ལ་ཐུན་
མིན་གྱི་ཆ་ངེས་པར་ཡོད། དེ་ལ་ཤེས་རིག་གི་ཧེ་བག་ཟེར་དགོས་ཏེ། སྔོན་ཐོན་དང་རྗེས་
ལུས་ཀྱི་རིམ་དབྱེ་སོགས་རེ་ཞིག་མི་སྨྲ་སྟེ། རང་བྱུང་ཁམས་དང་། འགྲོ་བ་མིའམ་དེའི་སྤྱི་
ཚོགས་ཡུལ་དུ་བྱས་པའི་མཐོང་ཐོས་བསམ་གཞིག་གི་ཉམས་མྱོང་དང་གོ་རྟོགས། དཔྱད་
ལུགས་དང་དཔག་སྟངས། ཉམས་བཞེས་དང་ལག་ལེན། རྣམ་གཞག་དང་གྲུབ་མཐའ།
གོམས་སྲོལ་དང་གསར་གཏོད་ལ་སོགས་སོ་སོར་ཐུན་མིན་གྱི་ཁྱད་ཆོས་དང་ལེགས་ཆ་ཡོད་
པ་སུས་ཀྱང་བསྙོན་པར་མི་ནུས།
དེ་ཕྱིར་ཕན་ཚུན་རིག་གནས་སྣོལ་སྤེལ་དང་ཤེས་རིག་གསབ་རེས་བྱེད་པ་ནི་སོ་སོའི་
དགོས་པ་ཆེན་པོ་ཞིག་ཏུ་རང་བཞིན་གྱིས་གྲུབ་ཡོད་པས། ཕོ་རང་གིས་ཤེས་པ་དེ་ཤེས་པ་
ཡིན། གྲི་མགོ་ལོས་ཆོད་པ་དེ་ཆོད་པ་ཡིན་ཟེར་ནས་སྒོ་གཏན་མགོ་བཏུམ་གྱི་ངང་དུ་སྡོད་
ག་ལ་རུང་། ཕན་ཚུན་རིག་གནས་གསབ་འདྲེན་དང་སྣོལ་སྤེལ་གྱི་བྱ་བ་དེ་ཚོ་རྩོམ་པ་ལ་
སྐད་རིགས་སོགས་མི་གཅིག་པའི་དབང་གིས་མེད་དུ་མི་རུང་བའི་ཆ་རྐྱེན་ཞིག་ཡོད་པ་ནི་
ལོ་ཙཱ་ཡིན་ལ། དེ་ནི་མ་བརྒྱུད་ཐབས་མེད་ཀྱི་ཐབས་ལམ་ཉག་གཅིག་ཡིན་ཟེར་ཆོག དེས་
ན་འཇིག་རྟེན་ལ་བལྟ་བར་ཆུ་བུར་གྱི་མིག་ཙམ་གྱིས་མི་འོང་བར་ལོ་ཙཱའམ་ལོ་ཙཱ་བ་ལྟ་
བུའི་མིག་ཅིག་ངེས་པར་བསྟེན་དགོས་པ་གྲུབ།
བོད་མི་རིགས་ནི་འདིའི་སྐོར་ལ་རིང་བའི་དུས་ནས་བསམ་བློ་དང་ལག་ལེན་གཉིས་
ཆར་གྱིས་ཕྱུག་པ་ཞིག་སྟེ། ཤིན་ཏུ་སྔ་བའི་དུས་སྤྱི་ལོའི་སྔོན་གྱི་བོད་རྒྱལ་ཐོག་མ་གཉའ་ཁྲི་
2གཟུགས་འགྱུར་ཟིན་ཐོ།
བཙན་པོའི་སྐུ་རིང་ནས་ཁྱུང་པོ་སྟག་སྒྲ་དོན་གཙུག སྙ་ཆེན་ལི་ཤུ་སྟག་རིང་སོགས་བོན་
གྱི་ལོ་ཙཱ་ཆེ་བཞི་སོགས་བྱུང་བར་གྲགས་ལ། སྤྱི་ལོའི་དུས་རབས་བདུན་པ་ཙམ་ནས་སློབ་
དཔོན་ཐོན་མི་ནས་དབུ་བརྩམས་མཁྱེན་རབ་དང་མཛད་པ་ཉི་ཟླ་སྐར་གསུམ་ནམ་མཁའ་
བཅས་དང་མཉམ་པའི་ངེས་པ་དོན་གྱི་ལོ་ཙཱ་བ་མང་པོ་བྱོན་ཅིང་། དགེ་འདུན་ཆོས་འཕེལ་
བར་དུ་གྲངས་སུ་ཐེབས་པ་མ་མཐར་ཡང་བརྒྱ་ཕྲག་བརྒྱད་དུ་ཉེ་བ་ཞིག་ཏུ་སོན་ཟེར།
ལེགས་སྦྱར་སྐད་གཙོ་བྱས་པའི་སྐད་རིགས་དུ་མ་ལས་བསྒྱུར་ཞུས་གཏན་ཕབ་མཛད་པའི་
བསྟན་བཅོས་ཀྱི་པོད་གྲངས་ཀྱང་ཤིན་ཏུ་མང་བ་ད་ཆ་འཛམ་བུ་གླིང་ན་ཁྱད་དུ་འཕགས་
པ་ཀུན་གྱི་མདུན་སྔར་ངོམ་སོར་ཆེ་བ་ཞིག་ཏུ་ཡོད། དེར་བསྟུན་གྱི་ལོ་ཙཱའི་རྩ་འཛིན་ནམ་
ཕྱོགས་སྟོན་གཞུང་ལུགས་སུ་གྱུར་པ་སྒྲ་སྦྱོར་བམ་གཉིས་སོགས་ཀྱང་དུས་རབས་དགུ་པ་
ཙམ་ནས་ཐོན་པ་འཛམ་གླིང་གི་ལོ་ཙཱའི་གཞུང་ལུགས་སྔ་ཤོས་དག་གི་གྲས་ཟིན་ཡོད་སྙམ་
སྟེ། ནུབ་གླིང་པའི་ལོ་རྒྱུས་སུ་འཛམ་གླིང་ན་སྐད་ཡིག་ལོ་ཙཱའི་སྔ་དཔེར་བྱེད་པ་ཡེ་ཤུ་ཆོས་
ལུགས་ཀྱི《ཆིངས་རྙིང》འགྱུར་མ《མཁས་པ་བདུན་ཅུའི་འགྱུར་ཡིག》ཏུ་གྲགས་པ་དང་ཧོ་
མའི་གཏམ་རྒྱུད་ཆ་ཤས་ཤིག་ལ་ཏིང་སྐད་དུ་བསྒྱུར་བ་དཔག་རྩིས་ལྟར་ན་རྗེ་གཉའ་ཁྲིའི་སྔ་
རྗེས་ཙམ་དུ་ཁེལ་དགོས་ལ། དུས་དེ་ཙམ་ནས་དེར་མཐུན་གྱི་མིང་མཛོད་ཆུང་ངུ་ཞིག་ཀྱང་
བྱས་པར་གྲགས་མོད། དེ་ནས་དུས་ཡུན་རིང་པོའི་ཁྲོད་ཡེ་ཤུའི་ཆོས་གཞུང་གི་དཔེ་དེབ་དེ
ཙམ་གཙོ་བོར་བྱས་པ་ལས་རིག་གནས་ཀྱི་བསྟན་བཅོས་སྣ་ཚོགས་མང་དུ་བསྒྱུར་བ་ནི་སྤྱི་
ལོའི་དུས་རབས་བཅུ་གཉིས་ཙམ་གྱི་དུས་ཡིན་ཟེར། དེས་ན་རིག་གཞུང་ནང་འདྲེན་དང་
སྐད་ཡིག་ལོ་ཙཱའི་སྐོར་ལ་རང་རེ་ལག་ལེན་དང་ཉམས་མྱོང་གི་གདེང་དང་ལྡན་ཞིང་། སྨྲ་
བ་གཟེངས་མཐོ་བར་ཡོད་དགོས་སྙམ།
ཉེ་བའི་དུས་འདིར་རྒྱ་བོད་སྐད་ཡིག་གི་ལོ་ཙཱ་བ་མི་ཉུང་བར་ཡོད་དེ། སྐད་གཉིས་སྨྲ་
བ་ཙམ་གྱིས་བརྗོད་ན་སློབ་གྲྭ་འགྲིམས་ཤིང་ལས་ཁུངས་སུ་ལས་ཀ་གཉེར་བ་ཞིག་ཡིན་
3འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕྱིན་དགོས་དབང་གིས་སྐད་གཉིས་སྨྲ་བ་ཞིག་ཏུ་རང་བཞིན་གྱིས་གྲུབ་ཡོད་པ་ལྟ་བུ་ཞིག་
ཏུ་འདུག འོན་ཀྱང་མི་རིགས་དང་རྒྱལ་ཁབ་གཞན་དག་གི་རིག་གནས་ཀྱི་ཉིང་བཅུད་དུ་
གྱུར་པ་དཔེར་སོན་བསྟན་བཅོས་སོགས་བོད་སྐད་དུ་འདྲེན་པའི་ཐད་དེ་སྔོན་ཉམས་དགའ་
བའི་གྲུབ་འབྲས་ཤིག་མཐོང་དུ་མ་བྱུང་།
ད་ལྟ་ང་ཚོས་གནད་དོན་འདི་མཐོང་ཡོད་པའི་ངོས་ནས་དེ་ལ་རྩོལ་བ་རྩོམ་མཁན་
ཡང་མི་ཉུང་མོད། གཞུང་འབྲེལ་ལས་ཁུངས་ཀྱི་ངོས་ནས་སྟོབས་ཤུགས་འདོན་མཁན་ནི་
མཚོ་སྔོན་མི་རིགས་དཔེ་སྐྲུན་ཁང་སོགས་ཉུང་ངུ་ཙམ་ལས་མེད་པས། ད་ལན་གཟིགས་
པ་ཡངས་པ་བོད་ཡིག་དཔེ་སྒྲིག་མཁན་པོ་སྐུ་ཞབས་བསོད་ལོ་སོགས་ཀྱིས་འདི་ལྟའི་ནུབ་
གླིང་རྩོམ་རིག་ཕྱོགས་ཀྱི་བོད་འགྱུར་དཔེ་ཚོགས་ཤིག་ལོ་ཙཱ་པར་སྐྲུན་གྱི་བགྱི་བ་མགོ་འདུ་
ལེགས་འགྲུབ་བྱུང་བ་ནི་ཤིན་ཏུ་ཡི་རང་བྱ་ཡུལ་ཞིག་ཏུ་སེམས།
དཔེ་ཚོགས་འདི་ཡོངས་སུ་ཀློག་པའི་སྐལ་བ་རེ་ཞིག་མ་བྱུང་བས་ཞིབ་པར་སྨྲ་བ་རྔོ་
མི་ཐོགས་མོད། དངོས་བརྒྱུད་དུ་མའི་རྒྱུས་ལོན་བྱས་པ་བརྒྱུད་འདི་ལ་དགེ་མཚན་དང་ཁྱད་
ཆོས་མང་དུ་མཐོང་བ་མཚམས་འདིར་ཅུང་ཟད་གླེང་བར་འདོད་དོ། །
དང་པོ་གནས་བབ་དང་དགོས་འགངས་ལ་གཞིགས་པ། དེ་ཡང་མི་རིགས་སོ་སོའི
བར་ཤེས་རིག་གི་སྲོལ་རྒྱུན་ཕན་ཚུན་སྣོལ་སྤེལ་བྱེད་པ་ལ་དགོས་གལ་ཤིན་ཏུ་ཆེ་བ་
གོང་སྨྲས་ཇི་བཞིན་དང་། གཞན་དུ་ངེད་ཅག་ནི་རིག་གནས་དར་རྒྱས་ཅུང་ཆེ་བའི་མི་
རིགས་ཤིག་ཡིན་ཅེས་ཁས་འཆེ་དགོས་ན་རྒྱལ་ཁབ་དང་མི་རིགས་གཞན་གྱིས་བྱས་
པའི་འཛམ་གླིང་ན་སྙན་གྲགས་ཆེ་བའི་རིག་གནས་ཀྱི་བསྟན་བཅོས་གཙོ་གྲས་དག་
གི་འགྱུར་ཡིག་རང་སྐད་དུ་མེད་ཟེར་དགོས་པ་ཅུང་ཟད་སྐྱེངས་པ་འཛིན་པའི་གནས་
ཤིག་ཅི་ལ་མིན། བྱེ་བྲག་ནུབ་གླིང་པའི་གཙུག་ལག་རྩོམ་གྱི་རིག་པ་ལ་མཚོན་ན། དར་
ཡུན་རིང་བ་དང་། རྔམས་ཁ་མཐུག་ལ། སྙན་ངག་དང་། སྒྲུང་གཏམ། ལྷུག་རྩོམ། ཟློས་
4གཟུགས་འགྱུར་ཟིན་ཐོ།
གར་སོགས་རྩོམ་ལུས་ཆ་ཚང་ཞིང་། གཞུང་ལུགས་རྣམ་དཔྱད་ཀྱི་རང་ལུགས་དང་རྣམ་
གཞག་མི་དམན་པར་ཡོད་པ་སོགས་ཀྱིས་གྲགས་པའི་དར་ཤིང་མཐོ་ལ་ཤན་འཇུག་གི་
རྣོ་ངར་བདོ་བ་དང་། ཁྱད་པར་ཉེ་བའི་དུས་འདིར་འཛམ་གླིང་ཐ་གྲུ་ཀུན་ཏུ་ཁྱབ་མཆེད་
འཕྲོ་འགྱེད་ཀྱི་ནུས་ཤུགས་ཀུན་ལས་ཆེ་བར་ཡོད་པས། ནང་ལེན་གྱི་དགོས་པ་ཆེ་བའི་
གྲས་ཤིག་ངེས་པར་ཡིན་ནོ་སྙམ། ལྷག་དོན་ད་ལྟ་བོད་དུ་སྲོལ་རྒྱུན་གྱི་རྨང་གཞིའི་སྟེང་
རྩོམ་རིག་གསར་བ་རྨང་ཆགས་ཤིང་འཕེལ་རྒྱས་སུ་འགྲོ་བ་དང་བསྟུན། འཛམ་གླིང་
ཡུལ་གྲུ་ཀུན་གྱི་སྲོལ་རྒྱུན་ནས་དེང་རབས་བར་གྱི་རྩོམ་རིག་གི་རྣམ་གཞག་དང་རང་
ལུགས་སྣ་ཚོགས་ལ་དཔེ་ལྟོས་དང་གསབ་ལེན་བྱེད་པ་རླབས་རྒྱུན་ཞིག་ཏུ་འགྲོ་བཞིན་
པའི་སྒང་དུ་ཁེལ་བས། འདི་ལྟ་བུར་ཕྱི་གླིང་གི་རྩོམ་རིག་བརྩམས་ཆོས་རྒྱས་ལ་འབོར་
ཆེ་བ་ཞིག་ཚན་བསྟར་དུ་ཐོན་པ་ནི་དགོས་པའི་ཡུལ་ལ་རིག་པའི་གསོལ་སྟོན་གྱ་ནོམ་
པ་ཞིག་ལེགས་སྐྱེས་སུ་ཕུལ་བ་ཅི་ལ་མིན།
གཉིས་པ་གསེས་ལེན་འདེམ་སྒྲུག་ལེགས་པར་བྱས་པ། འཛམ་གླིང་རྩོམ་རིག་བསྟན་
བཅོས་ཟེར་བ་འབོར་ཆེ་བ་མཐའ་ཀླས་པ་ཞིག་ཏུ་ཡོད་མོད། དཔེ་ཚོགས་འདིར་བསྡུས་པ་
དེ་དག་དང་པོ་ཇུས་འགོད་པས་འདི་ཕྱོགས་ལ་གཟིགས་པ་ཡངས་པའི་ངོས་ནས་ལེགས་
གསེས་དང་འདེམ་སྒྲུག་ཡང་ཡང་བྱས་ཤིང་། མཁྱེན་ཡངས་གཞན་ལས་ཀྱང་དགོངས་
འཆར་དུ་མ་བསྡུས་ཏེ། མིག་སྔར་ནུས་པའི་ཁྱབ་ཁོངས་ནང་རོལ་ནས་ལེགས་ཤོས་འཚམ་
ཤོས་དང་། དགོས་གཏུག་ཆེ་ཤོས། ལག་བསྟར་འབྱུང་ངེས་པ་བཅས་ཀྱི་སྐོར་དེ་ཡིན་པར་
འདུག དེ་ཡང་འགའ་ཞིག་ནི་གྲགས་པ་ཆེ་བ་རང་རེ་ལ་མ་ཡོད་ཐབས་མེད་ཀྱི་སྐོར་དང་།
ལ་ལ་ནི་ཁྱད་ཆོས་སོགས་ཀྱི་ཆ་ནས་ང་ཚོ་དང་ཁད་ཅུང་ཟད་ཉེ་བ་དཔེ་ལྟོས་ལ་ཉེ་བར་
འགབ་པའི་སྐོར། ཁ་ཤས་ནི་སྒེར་ཁྱད་རྒྱང་ཐག་རིང་ཡང་དེ་སྔོན་མཐོང་བ་དཀོན་པ་ཐོས་
པའི་མིག་ཕྱེ་བའི་བྱེད་ལས་དང་ལྡན་པ་ཤ་སྟག་སོགས་སུ་སྨྲ་ཆོག་སྙམ་ཡང་རེ་རེ་བཞིན་སྨྲ་
5བ་བསྐྱུང་ངོ་། །
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གསུམ་པ་གཞུང་ལུགས་ཀྱི་ཕྱོགས་སྟོན་ལ་དོ་སྣང་ཡོད་པ། ཡིག་སྒྱུར་རམ་ལོ་ཙཱ་བྱེད་
སྟངས་ལ་སྨྲ་བ་སྣ་ཚོགས་ཡོད་དེ། ལོ་ཙཱའི་བརྡ་དོན་ཙམ་ལ་ཡང་སྤྱིར་བཏང་སྐད་ཡིག་
གཅིག་ནས་གཅིག་ཏུ་འཕོ་བར་བྱེད་པ་ལ། ཅུང་ཟད་རྙོག་འཛིང་ཆེ་བ་མིའི་རིགས་ཀྱི་རིམ་
པ་མཐོ་བའི་སྐད་བརྡའམ་སྒྲ་རིག་པའི་བྱེད་རྩོལ་ཞིག་ཡིན་པ་ཙམ་དུ་མཐུན་མོད། བྱེ་བྲག་
ལྟ་བ་མི་མཚུངས་པ་མང་དུ་ཡོད་པ་ཡང་ཀུན་གྱིས་མཁྱེན་གསལ་ལྟར་ཡིན།
སྐད་བརྡ་རིག་པའི་དཔྱད་ངོར་ལོ་ཙཱ་ཡང་སྒྲ་རིག་གམ་སྐད་བརྡ་རིག་པའི་ཡ་གྱལ་
ཞིག་སྟེ། སྐད་ཆའི་བར་གྱི་འཕོ་སྒྱུར་རམ་སྤོ་བརྗེ་ཞིག་ཏུ་འདོད་ལ། རིག་གནས་ཀྱི་ཆ་
ནས་སྨྲས་ན་རིག་གནས་བར་གྱི་སྣོལ་སྤེལ་ཏེ། དེའི་མཉམ་ལས་སམ་ཕྱི་འབྲེལ་དང་
གཅིག་ཏུ་འབྲེལ་བ་ཞིག་ཏུ་འདོད། སྒྱུ་རྩལ་སྨྲ་བས་ནི་ལོ་ཙཱ་ཞེས་པ་སྐད་ཡིག་གི་སྒྱུ་
རྩལ་རང་བཞིན་གྱི་གསར་གཏོད་ཅིག་གམ་སྒྱུ་རྩལ་རང་བཞིན་གྱི་བཅོས་འབྲི་ཞིག་སྟེ།
འགྱུར་རྩོམ་དེས་མ་རྩོམ་ལྟར་གྱི་བློ་འབྱེད་དང་། སེམས་འགུལ། མཛེས་ཚོར་ཞིག་སྦྱིན་
ནུས་དགོས་པར་འདོད་པ་སོགས་སྨྲ་བའི་རང་ལུགས་མང་དུ་ཡོད། གཞན་ཡང་བཀྲལ་
དབུབ་རིང་ལུགས་ལས་བྱུང་བ་སྔ་མའི་ཆ་དག་སོ་སོར་བཀྲལ་ཞིང་ཕྱི་མའི་ཆ་ལ་སྒྲོམ་
གཞི་གསར་བ་ཁོག་དབུབ་པའི་ལུགས་དང་། དེང་དུས་རྒྱུགས་ཆེ་བ་ཡོན་ཏན་མཉམ་
ཉིད་སྨྲ་བ་སྟེ། འདིའི་ཡོན་ཏན་ནི་རང་རེའི་གཟུགས་བྱ་བ་ཡོན་ཏན་རྫས་ཀྱི་ཡོན་ཏན་
དང་གོ་བ་ཕྱོགས་མཚུངས་པ་ཡིན་ན་ནུས་པ་དང་ཕན་ནུས་སོགས་སུ་སྨྲ་བ་ཡང་ཡོད་
ངེས། ལུགས་འདི་སྨྲ་བའི་བྱེད་པོ་མཚན་སྙན་ཆེ་བ་འུ་གིན་ནེ་ཏ་ཞེས་པས་བསྒྱུར་ཡིག་
ལས་ཐོན་པའི་ནུས་པ་དང་། ངོས་འཛིན། བརྡ་འཕྲིན། བརྩེ་ཚོར། མཛེས་དཔྱོད། སྤྱོད་
ལམ་སོགས་རྣམ་གྲངས་དགུ་ཡི་ཆ་ནས་མ་ཡིག་དང་བུ་ཡིག་གཉིས་ཀྱིས་ཀློག་པ་པོ་ལ་
བསྐྱེད་པའི་ཡོན་ཏན་ཀུན་ནས་མཉམ་པ་ཞིག་དགོས་པར་བཤད། དེ་ཡང་དེ་སྔོན་ལྟར་ན་
6གཟུགས་འགྱུར་ཟིན་ཐོ།
འགྱུར་གྱི་ལེགས་ཉེས་དེ་བྱེ་བྲག་ཏུ་གྱུར་པའི་བརྩམས་ཆོས་ཤིག་ལས་བརྟག་ཅིང་དཔྱད་
པ་ཡིན་ལ། འདི་ནི་ཀློག་མཁན་གྱི་མྱོང་བ་ཞིག་གཙོ་བོར་བྱེད་ཅིང་། སྔ་མ་ནི་སྐད་ཆ་
གཙོ་བོ་དང་ཕྱི་མ་ནི་དེའི་ཡོན་ཏན་ནམ་ནུས་པ་གཙོ་བོར་བྱེད་པ་ཞིག་ཏུ་སྨྲ། ལུགས་
འདི་རང་རེའི་སྒྲ་སྦྱོར་བམ་གཉིས་སུ “རྒྱ་གར་གྱི་སྐད་ཀྱི་གོ་རིམ་ལས………བསྣོར་ན་
བདེ་ཞིང་གོ་བ་སྐྱེད་པ་ཞིག་ཡོད་ན་ཚིགས་བཅད་ལ་ནི་རྩ་བ་བཞི་པའམ། དྲུག་པའང་
རུང་སྟེ། ཚིགས་སུ་བཅད་པ་གཅིག་གི་ནང་ན་གང་བདེ་བ་བསྣོར་ཞིང་སྒྱུར་ཅིག” ཅེས་
བསྟན་པ་དང་དགོངས་པ་མཐུན་སྙམ།
དེ་བཞིན་བྱེ་བྲག་གི་རྣམ་དབྱེ་ལ་ཡང་རང་རེ་ལྟར་ན་སྒྲ་སྒྱུར་དང་དོན་སྒྱུར། ཐད་
སྒྱུར་དང་དོན་སྒྱུར། ཡོངས་སྒྱུར་དང་བསྡུས་སྒྱུར་ཟེར་བ་གཞུང་ལུགས་ཀྱི་སྡུད་སྟོབས་
ཆེ་བའི་ཐབས་ལམ་དུ་མ་ཞིག་རིང་ནས་གྲགས་ཤིང་ལག་ལེན་དུ་ཡང་དག་པར་སྤྱོད་
བཞིན་ཡོད་ལ། དེང་དུས་ཀྱི་རྒྱལ་སྤྱིར་གྲགས་པ་ཡང་ཉུང་ངུ་མིན་ཏེ། གྲགས་ཆེ་བ་དབྱིན་
ཇིའི་ལོ་ཙཱའི་གཞུང་ལུགས་སྨྲ་བ་ཕེ་ཐེར་ནེ་མར་ཁེ་ཞེས་པའི་རང་ལུགས་ལ་ལོ་ཙཱའི་
བྱེད་རྩོལ་ལ་ལྟོས་ནས་མ་བུ་ཤིན་ཏུ་ཉེ་བ་ཐལ་མོ་སྦྱར་བ་ལྟ་བུ་ཐ་སྙད་སྦྱོར་སྒྱུར་དང་།
དེ་ལས་རིང་བ་ཐད་སྒྱུར། དེ་ལས་རིང་བ་བསྟུན་སྒྱུར། དེ་ལས་རིང་བ་དོན་སྒྱུར་བཞི་དང་།
འགྱུར་ཡིག་ལ་ལྟོས་ནས་བརྡ་མཚུངས་སྒྱུར་ཐབས་དང་། རང་མོས་སྒྱུར་ཐབས། གྲགས་
གོམས་སྒྱུར་ཐབས། བསྐྱར་འབྲིའི་སྒྱུར་ཐབས་སོགས་ཟེར་བ་དུ་མ་ཞིག་ཡོད་མོད། བསྡུ་ན་
གཞན་འགྱུར་རམ་མ་འགྱུར་བྱ་བ་གཙོ་བོ་མ་ཡིག་གི་གོ་བ་ལེན་སྟངས་དང་འགྲེལ་སྟངས་
རྩལ་འདོན་དང་དེ་དབང་བཙན་པར་བྱས་ནས། བུ་ཡིག་གི་བརྗོད་སྟངས་གོམས་སྲོལ་
རང་གཤིས་སོགས་ཅུང་ཟད་ཁྱད་དུ་གསོད་པ་ཞིག་སྟེ། ཀློག་པོ་དག་མ་རྩོམ་གྱི་ཁོར་ཡུག་
ཏུ་དྲངས་ནས་དེའི་གོམས་གཤིས་རང་བཞིན་གྱི་གོ་བ་ལེན་སྟངས་ལ་གོམས་སུ་འཇུག་པ་
ཞིག་དང་། རང་འགྱུར་རམ་བུ་འགྱུར་བྱ་བ་འགྱུར་ཡིག་དང་མ་ཡིག་བར་གྱི་རིག་གནས་
7འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བར་ཁྱད་ཆུང་དུ་འཇུག་ཅིང་། འགྱུར་དེ་བུ་ཡིག་ཀློག་མཁན་མི་ཚོགས་ཀྱི་གོམས་སྲོལ་དང་
བསྟུན་ཚབས་ཆེ་བར་བྱས་པ་ཞིག་ཏུ་འདུ་ཙམ་ཡིན།
དེ་དག་ནི་བསྟན་བཅོས་སྤྱི་ལ་ལྟོས་པ་གཙོ་ཆེ། རྩོམ་རིག་ནི་སྐད་ཆའི་སྒྱུ་རྩལ་གཙོ་
ཆེ་བས་དེ་ལ་སྐབས་དུ་མར་འགྱུར་ཡིག་གིས་བརྗོད་བྱ་ལེགས་པར་སྟོན་ནུས་པ་ཙམ་
གྱིས་ད་དུང་དགོས་པ་མ་རྫོགས་ཏེ། རྗོད་བྱེད་ཚིག་གི་རོ་ཉམས་ཐུན་མོང་མ་ཡིན་པ་ཅི་
ནུས་ཀྱིས་ཐོན་པར་བྱེད་པ་གནད་དུ་ཆེ། ལར་སྙན་ངག་ལ་བསྒྱུར་དུ་མེད་པའི་གཏམ་
ཡང་རིང་མོ་ཞིག་ནས་གྲགས་མོད། དོན་དུ་བསྒྱུར་བ་ཤིན་ཏུ་མང་ཞིང་དེས་སྔ་ན་མེད་
པའི་ཐུན་མིན་སྙན་རོ་མང་དུ་སྦྱིན་ནུས་པ་ཡང་མངོན་སུམ་དུ་གྲུབ་ན་གནད་འགག་
གཙོ་བོ་ནི་ཇི་ལྟར་སྒྱུར་བ་ལ་རག་ལས་སྙམ། དེ་ལ་ཡོན་ཏན་མཉམ་ཉིད་སྨྲ་བ་ལྟར་ན་
བརྡ་འཕྲིན་གྱི་ཡོན་ཏན་མཉམ་པར་བྱེད་པ་ལ་བརྗོད་བྱའི་དོན་ཀུན་ནས་མཉམ་དགོས་
པ་ཙམ་དུ་མ་ཟད། ངག་གི་ཕྲེང་བ་རྗོད་བྱེད་ཚིག་རིས་ཀྱང་མཚུངས་མཉམ་འོང་བར་ཅི་
ནུས་ཀྱིས་འབད་དགོས་ཏེ། མ་ཡིག་ཐད་སྒྱུར་བྱས་ན་གོ་བ་ནོར་འཁྲུལ་ཅན་ཡོང་བའི་རྒྱུ་
རུ་འགྲོ་སྲིད་པ་དང་གཅིག དེར་གོ་དོན་ཉིས་སྦྲགས་སུ་ཡོད་པས་ཀློག་པ་པོར་གོ་འཛོལ་
སྐྱེད་ངེས་པ་དང་གཉིས། ཚིག་སྦྱོར་ཧ་ཅང་མི་བདེ་བ་རྡོ་ཆག་བཙན་སྒྲིག་ལྟ་བུར་སོང་བ་
དང་གསུམ། བུ་ཡིག་གི་བརྡ་སྤྲོད་སྐད་ཡིག་གི་ཆོས་ཉིད་དང་འགལ་བ་དང་བཞི་སོགས་
མ་ཡིན་པའི་གནས་བབ་འོག་མ་ཡིག་གི་ཚིག་འགྲོས་ཚིག་རྒྱུན་སོར་འཇོག་ཅི་ནུས་བྱེད་
འོས་པར་བསྟན་ཡོད་ལ། སྒྲ་སྦྱོར་བམ་གཉིས་སུ་ཡང “རྒྱ་གར་གྱི་སྐད་ཀྱི་གོ་རིམ་ལས་
མི་བསྣོར་བ་བོད་ཀྱི་སྐད་དུ་བསྒྱུར་ན་དོན་དང་ཚིག་ཏུ་འབྲེལ་ཞིང་བདེ་ན་མ་བསྣོར་
བར་སྒྱུར་ཅིག” ཅེས་བྱུང་།
དེ་ཡང་ཡིན་ཏེ། མ་ཡིག་ལ་ཉེ་བར་བསྟུན་པས་ང་ཚོས་གཞན་གྱི་ཚིག་གི་སྡེབ་སྦྱོར་
ཁྱད་པར་བ་དང་། དོན་གྱི་མཚོན་བྱེད་ངོ་མཚར་ཅན། སྐད་ཆའི་བཀོལ་སྟངས་རྨད་དུ་བྱུང་
8གཟུགས་འགྱུར་ཟིན་ཐོ།
བ་སོགས་དང་། བྲོ་བ་འདོན་ལུགས་དང་རོ་ཉམས་སྐྱེད་ཐབས། ཐ་ན་རིག་གནས་སྲོལ་
ལུགས་སོགས་ཞིབ་པར་མྱང་བར་བྱ་བ་མང་དུ་རྙེད་ཐུབ་པས་དེ་ཁྱད་དུ་གསོད་པར་མི་འོས་
ལ། དེ་ཉིད་ཁོ་ནས་ང་ཚོའི་སྟོང་ཆ་གསབ་ནུས་ཤིང་། ང་ཚོར་མིག་ལྟོས་ཀྱི་རིན་ཐང་སྦྱིན་
ནུས་པས་རིག་གནས་ནང་འདྲེན་གྱི་དགོས་པ་འགྲུབ་པ་ཡིན། གཞན་དུ་ཡོ་རོབ་དང་ཨ་
རབ། ཨ་མེ་རི་ཁ་བྱང་མ་སོགས་ཡུལ་གང་དུ་གནས་པའི་སྐྱེ་བོ་དག་གིས་བྲིས་པའི་སྙན་
ངག་ཀློག་ཚེ་ཚིག་དོན་གཉིས་ཆར་ནས་རང་རེའི་ཕུལ་ཕྱིན་ངག་རིག་སྨྲ་བ་སྔ་མ་དག་གི་
ལྗགས་རྩོམ་དང་དབྱེར་མེད་པ་འབའ་ཞིག་ཡིན་ན་དེ་ཚོ་དཀའ་བས་ཡིག་སྒྱུར་བྱེད་པ་ལ་
དགོས་པ་འགའ་ཡང་མེད་པར་འགྱུར་རོ་སྙམ།
དེས་ན་ལོ་ཙཱའི་ལག་ལེན་ཁྲོད་རྣམ་པ་ཀུན་ཏུ་གཞུང་ལུགས་ཤིག་ལ་སྒོ་བསྟུན་དགོས་
པ་མིན་ཡང་འདི་ཕྱོགས་ལ་བསམ་བློ་ཡེ་མི་སྐོར་བ་ཡང་ལེགས་པར་མ་མཐོང་བས་རྒྱུས་
ལོན་ལྟ་གཟིགས་ངེས་ཅན་ཞིག་བྱེད་ཅིང་། དེའི་ཁྲིད་སྟོན་གྱི་ནུས་པ་ལ་ཡང་སྣང་ཆུང་མི་
འོས་པར་འདོད། ད་རེབ་ཀྱི་དཔེ་ཚོགས་འདི་ཉིད་ལ་སྙན་ངག་གི་བརྩམས་ཆོས་སོགས་
རེ་ཞིག་མེད་ཀྱང་སྒྲུང་གཏམ་དག་ཀྱང་སྤྱི་ངོས་དང་སོ་སོ་ནས་ལོ་ཙཱའི་གཞུང་ལུགས་གང་
རུང་ལ་ཁུངས་བསྟུན་པ་སྨོས་མ་དགོས་ཏེ། སྤྱི་ཕྱོགས་ཀྱི་དགོས་འདུན་གཅིག་གྱུར་གྱི་
འཆར་གཞི་ཡོད་པ་རྒྱུས་ལོན་བྱུང་ཞིང་། བརྟག་ན་ཡང་སྤྱིར་བཏང་ཐད་སྒྱུར་ལ་གཞོལ་ཆེ་
བ་དང་། འགའ་ཞིག་དོན་སྒྱུར་ལ་ཉེ་བར་བཅར་བ། སྤྱིའི་དགོས་འདུན་གཞིར་བཞག་གི་
ཁར་བྱེ་བྲག་བསྟན་བཅོས་སྒེར་བབ་ལ་གཞིགས་ནས་གང་ལ་གང་འཚམས་སུ་ལག་ལེན་
ལ་ཞུགས་པ་སོགས་ཀྱི་ཁྱད་ཆོས་བདེ་བླག་ཏུ་མཐོང་བར་ནུས།
བཞི་པ་ཚད་སོན་དང་གཟབ་ནན་ལ་མཐོང་ཆེན་མཛད་པ། ལོ་ཙཱའི་ཚད་གཞི་ལ་
ཡང་ཕྱི་ནང་གནའ་དེང་གི་ཤོད་སྟངས་དུ་མ་ཡོད་ལ། གྲགས་ཆེ་བ་དབྱིན་ཇིའི་རིག་སྨྲ་ཐེ་
ཐ་ལེར་ལྟར་ན། དང་པོ་བསམ་བློ་རྦད་དེ་གཅིག་མཚུངས་དང་། གཉིས་པ་རྩོམ་ཉམས་དང་
9འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྩོམ་གཤིས་འདྲ་མཚུངས། གསུམ་པ་ཚིག་སྦྱོར་ཅི་ནུས་སུ་ལེགས་པ་བཅས་དགོས་ཤིང་། དེ་
དག་ཇི་བཞིན་འཁྱོངས་དཀའ་ན་དང་པོ་དང་གཉིས་པ་གཙོ་བོར་འཛིན་པར་བྱ་ཞེས་དང་།
རྒྱའི་གཞུང་ལུགས་པ་ཡན་ཧྥུའུ་ལགས་ཀྱི་རྟོན་སོན་སྙན་གསུམ་སྟེ། མ་ཡིག་གི་དགོངས་པ་
ལོན་པས་ཡིད་རྟོན་རུང་བ། འགྱུར་ཡིག་གི་གོ་དོན་དེ་མ་ཡིག་གིས་བསྟན་དོན་གྱི་ཚད་དུ་
སོན་པ། འགྱུར་ཡིག་ཚིག་སྦྱོར་བདེ་ཞིང་སྙན་ཆ་ཐོན་པ་བཅས་དགོས་པ་དང་། ཆན་ཀྲུང་
ཧྲུའུ་ཡི་སྤྲུལ་བསྒྱུར་སྨྲ་བ་སྟེ། འགྱུར་ཡིག་ལ་ལོ་ཙཱ་བརྒྱུད་པའི་རྗེས་ཤུལ་མི་མངོན་ཅིང་།
མ་ཕྱིའི་ནང་དོན་ཁྱད་ཆོས་བྲོ་བ་དང་བཅས་པ་མ་ལུས་པར་ཡོངས་སུ་ཐོན་ཡོད་པ་ལུས་
བརྗེས་ཀྱང་རྣམ་པར་ཤེས་པ་མ་བོར་བ་སྤྲུལ་བ་བཀྱེས་པ་ལྟར་རྨད་དུ་བྱུང་བ་ཞིག་དགོས་
སོགས་མང་དུ་གསུངས་པ་སོ་སོར་གནས་ལུགས་ཡོད་ལ། གནད་དམ་པ་ཞིག་ནི་བསྒྱུར་
བྱའི་བརྩམས་ཆོས་ཀྱི་དགོངས་པ་ལོན་ཅིང་རོ་ཉམས་ཅི་ཐོན་གྱི་རྨང་གཞིའི་སྟེང་སྒྱུར་བྱེད་
སྐད་ཡིག་ལ་སྐུ་ཞབས་ནེ་ཏ་ལགས་ཀྱིས་ལོ་ཙཱའི་ནད་རྟགས་སུ་འབོད་པ་སྟེ། འགྱུར་དིག་
གིས་མ་སྦགས་པ་ཞིག་ལ་ཤིན་ཏུ་སྨོན་ནོ། །
ལོ་ཙཱ་སྤྱི་དང་ཁྱད་པར་དཔེར་སོན་བསྟན་བཅོས་སྒྱུར་བ་ལ་བསམ་གཞིག་ཞིབ་ཚགས་
དང་སྤྱོད་ཚུལ་གཟབ་ནན་བྱ་བ་འདི་ངེས་པར་གལ་ཆེ། འདི་ལ་ཧོད་རྒྱུག་དང་འོལ་ཚོད་
བྱེད་པ་ནི་ཉམ་ཉེས་ཆེན་པོའི་རྒྱུ་སྟེ་ཀུན་ནས་སྤང་བར་བྱའོ། །ནེ་ཏ་ཡིས་ལོ་ཙཱའི་གོ་རིམ་
ལ་མེད་མི་རུང་བ་ནི་དང་པོ་མ་དཔེར་དབྱེ་ཞིབ། དེ་ནས་སྐད་གཉིས་སྤོ་བརྗེ། དེ་ནས་
འགྱུར་ཚིག་བསྐྱར་སྡེབ། ཐ་མ་འགྱུར་ཡིག་རྟོག་བཤེར་བཅས་སོ་ཞེས་དང་། རྒྱའི་ལོ་ཆེན་
ཧྥུ་ལེ་ཞེས་པས་ལོ་ཙཱའི་གནད་འགག་ཆེན་པོ་ཞིག་ནི་ཡང་ཡང་དག་བཅོས་བྱེད་རྒྱུ་དེ་ཡིན།
ལེགས་པོར་སྒྱུར་བ་ལ། སླར་བཅོས་ཡང་བཅོས་དང་། སུམ་བཅོས་བཞི་བཅོས་བྱ། ཞེས་
གསུངས་པ་མད་ལ། བོད་ཀྱི་སྔ་དཔེ་ལྟར་ན་ལོ་ཙཱ་བ་ལེགས་སྦྱར་སྐད་སོགས་ལ་ཇི་ལྟར་
མཁས་ཀྱང་བསྟན་བཅོས་ཆེན་པོ་སྒྱུར་བ་ལ་པཎྜི་ཏའི་སྤྱན་སྔ་བསྟེན་དགོས་པ་ཡང་གཟབ་
10གཟུགས་འགྱུར་ཟིན་ཐོ།
ནན་གྱི་ཐབས་ལམ་ལེགས་པོ་ཞིག་གོ །དཔེར་སོན་བསྟན་བཅོས་ཡིན་ཕྱིན་རབ་ན་ཐར་
ཆགས་པ་ཇི་བཞིན་སྒྱུར་བ་འདི་ལེགས་ཤིང་། དགོས་དབང་གིས་ཐད་སྒྱུར་དང་དོན་སྒྱུར་
རམ། བསྡུས་སྒྱུར་དང་ཐ་ན་བསྐྱར་འབྲི་སོགས་ཀྱང་མི་རུང་བ་མིན་མོད། འདི་ལ་འགྱུར་
བྱང་དུ་སྟོན་པ་སོགས་ཚུལ་གང་རུང་ཞིག་གིས་གསལ་བཤད་ཅིག་འོང་དགོས་ཀྱི་གཞན་
དུ་གོ་འཛོལ་སྐྱེད་པའི་རྒྱུ་རུ་འགྲོ་སྲིད་ལ། མ་རྩོམ་ལ་དགོས་ངེས་ཀྱི་བརྩི་འཇོག་མ་བྱས་
པ་རུ་ཡང་མངོན་ཏེ། གསལ་བཤད་གང་ཡང་མེད་པར་རང་རེའི《ལམ་རིམ་ཆེན་མོ》དང
《ཀློང་ཆེན་མཛོད་བདུན》སོགས་ཡིག་རིགས་གཞན་དུ་ཆ་མི་ཚང་བ་ཞིག་ཏུ་བསྒྱུར་ན་
བུ་ཡིག་ཀློག་པོ་དག་གི་ངོར་གཡས་གཞོག་གཡོན་དྲས་མགོ་མེད་མཇུག་རྡུམ་དེར་བསྟན་
བཅོས་དངོས་ཀྱི་བློ་འབྱུང་བར་འགྱུར་ལ། བོད་པ་དག་གི་གདོང་ལ་ཡང་མ་རངས་པའི་
རྣམ་འགྱུར་ཅི་རིགས་མངོན་དུ་འོང་སྙམ། འགྱུར་དེབ་འདི་དག་གི་སྒྱུར་པ་པོས་ཀྱང་རྣམ་
གཡེང་ལེ་ལོ་རྣམ་པར་སྤངས་པའི་ངོས་ནས་ཐོག་མཐའ་ཀུན་ཏུ་གཟབ་ནན་གྱི་སྤྱོད་ཚུལ་
བསྟེན་ཡོད་པ་སྨོས་མ་དགོས་ན་ཡང་ད་ནས་དེང་ཕྱིན་ཀུན་ཏུ་ང་ཚོས་རང་ནུས་ཡོན་ཚད་
ལ་མ་ལྟོས་པར་བསྟན་བཅོས་འདི་རིགས་གང་བྱུང་དུ་མི་བསྒྱུར་བར་གཟབ་ནན་བྱེད་པ་རྩ་
གནད་ཅིག་ཏུ་འཛིན་དགོས་སྙམ་མོ། །
མདོར་ན་དཔེ་ཚོགས་འདི་ཉིད་ལ་ནི་སྤྱི་ངོས་ནས་དུས་རབས་ཀྱི་བསམ་བློ་ལྡན་
ཅིང་། འཕེལ་རྒྱས་ཀྱི་ཁ་ཕྱོགས་ལ་མཐུན་པ་དང་། ཀློག་པ་པོའི་དགོས་འདུན་སྐོང་ནུས་
པ་སོགས་ཀྱི་ཁྱད་ཆོས་དུ་མ་ལྡན་ལ། ཁྱད་པར་བོད་ཀྱི་རིག་གནས་ཀྱི་སྟོང་ཆ་ལེགས་པར་
གསབ་པའི་རྒྱུ་རུ་ཡོད་ཅེས་སྨྲ་ཆོག་སྙམ། དེ་བཞིན་ལོ་ཙཱ་བ་དག་གིས་ཀྱང་དགོས་འདུན་
གཞིར་བཞག་རང་ནུས་འཇོན་ཐང་རྩལ་སྤྲུགས་བྱས་པས་འགྱུར་དེབ་འདི་དག་གི་སྒྱུར་
རྩལ་ལེགས་ཤིང་སྤྱི་ངོས་ཆུ་ཚད་མཐོ་བས་དུས་བསྟུན་ཕན་པ་འཇོ་བར་སོམ་ཉི་བྲལ་ལ།
གཞན་ཡང་བརྒྱུད་རིམ་ཡོངས་ལ་ཁེབ་པའི་བསམ་གཞིག་ནན་ཅག་དང་། འཆར་གཞི་
11འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིབ་ཚགས། གོ་རིམ་ངེས་གཏན། འགྲོ་ལུགས་ལུགས་མཐུན་སོགས་སྔོན་དུ་སོང་བས་
་བས་ཇུས་
གཞིའི་ཆ་གང་རུང་ནས་ཀྱང་ལེགས་སོ་སྦྱིན་པའི་གནས་སུ་མཐོང་ངོ་། །
ཞེས་པའང་ཁོང་རྩོམ་སྒྲིག་ཁང་གིས་བསྐུལ་ངོར་སྨྱུག་ཐོགས་པ
འཇུ་སྐལ་བཟང་ནས་བྲིས་ཤིང་གུས་པར་ཕུལ་བའོ། །གཟུགས་འགྱུར་ཟིན་ཐོ།
སྒྱུར་པ་པོའི་གཏམ།
ཧྥུ་རན་ཛི·ཁཱ་ཧྥུ་ཁ(1883 —1924)ནི་ཡོངས་གྲགས་སུ་ནུབ་ཕྱོགས་དེང་རབས་
རིང་ལུགས་རྩོམ་རིག་གི་སྲོལ་འབྱེད་པ་ཡིན་པ་གང་ཞིག རྩོམ་པའི་ཁྱུ་མཆོག་སྟེ། དུས་
རབས20པའི་རྩོམ་རིག་གྲུབ་མཐའ་མང་པོར་ཤུགས་རྐྱེན་ཤིན་ཏུ་ཟབ་པ་ཞིག་གོ །འདི་ལ་
ཕྱི་རབས་པ་ཁ་ཅིག་ན་རེ། ཅི་སྟེ་བདག་ཅག་གི་དུས་རབས་དང་ཁ་ཐག་ཉེ་བའི་རྩོམ་པ་པོ་
ཏན་ཏེ་དང་། ཤིག་སེ་ཕེར། ཀོར་ཏི་ལྟ་བུའི་སྐྱེས་ཆེན་དག་དཔེར་ལོངས་དགོས་ཚེ། ཐམས་
ཅད་ཀྱི་དྲན་པའི་ཡུལ་དུ་ཐོག་མར་འཆར་སྲིད་པ་ནི་ཁཱ་ཧྥུ་ཁ་ཉག་གཅིག་གོ་ཞེས་བསྔགས་
པའི་མེ་ཏོག་ཕུལ་དང་འབུལ་མུས་ལགས།
འདི་པ་སྤྱི་ལོ1883ལོའི་ཟླ7པའི་ཚེས3ཉིན། ཨོ་སི་ཁྲུ་རི་ཡ་གོང་མའི་རྒྱལ་ཁབ་ཀྱི་དབང་
སྒྱུར་མངའ་ཁོངས་པུ་ར་ནག་གི་རྗེའུ་རིགས་ཀྱི་ཚོང་པའི་ཁྱིམ་དུ་འཁྲུངས། ཆུང་དུས་ནས་
འཇར་མན་སྐད་ཡིག་གི་སློབ་གསོ་མྱངས། ཡབ་ནི་རང་རྩོལ་ཅན་གྱི་ཚོང་པ་ཆུང་ངུ་ཞིག་གོ །
སྤྱིར་འདི་པར་རྗེ་བོ་གཏུམ་པོའི་ཚུལ་ལྟར་གཅུན་སྡོམ་ཤིན་ཏུ་ནན་པས། དེ་ལྟའི་འཇིགས་
སྐྲག་དང་། སེམས་གཅོང་ཀློང་སྐྱོ་ཡུས་དང་། ཡི་ཆད་ཀྱི་མི་གཤིས་གྲུབ། དམའ་འབྲིང་
མཐར་ཕྱིན་རྗེས་པུ་ར་ནག་སློབ་ཆེན་གྱི་རྩོམ་རིག་ཚན་ཁག་ཏུ་སློབ་གཉེར་བྱས། གཞོན་
ནུའི་འདུ་འཛོམས་ཀྱི་ལས་འགུལ་དུ་ཞུགས་ཤིང་། སྔ་ཕྱིར་དུས་དེབ་ཁག་ཏུ་རྩོམ་ཡིག་
སྤེལ། ཡབ་ཀྱི་ཚ་འདྲི་ལས་ཁྲིམས་ལུགས་ཚན་ཁག་ཏུ་བསྒྱུར། 1908ལོར། འགན་བཅོལ་
13འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀུང་སི་ཞིག་ཏུ་རང་གི་མོས་པ་མེད་པའི་བྱ་བ་བསྒྲུབས། 1922ལོར། ནད་གཞིའི་རྐྱེན་གྱིས་
ལས་མཚམས་བཞག
སྐུ་ཚེ་གང་པོར་རྗེའུ་རིགས་དམའ་ཕབ་རིང་ལུགས་ཀྱི་བགེགས་བར་ཕྲད། དུས་
རབས20པའི་དུས་མགོར། པུ་ར་ནག་ཏུ་རྗེའུ་རིགས25000ལྷག་ལ་ས་གནས་དེ་གའི་སྤྱི་
ཚོགས་ཀྱི་མཐོང་ཆུང་ཕོག དེ་ལྟའི་ཁོར་ཡུག་ཏུ་ཁཱ་ཧྥུ་ཁ་མི་ཚོགས་ནས་རྒྱང་བཀྱེད། འདི་
པའི་གཤིས་ཀ་གུ་དོག་ཅིང་། སྐྱོ་ཡུས་ཀྱིས་མནར་བ་སྟེ། ཁེར་འགྲོ་ཁེར་འདུག་ལ་སྤྲོའོ། །
བརྩེ་དུང་གི་ལམ་བུར་ཡང་བར་ཆད་ཆེ་བ་སྟེ། གཉེན་སྒྲིག་ལ་འཇིགས་ཤིང་། སྔ་གཞུག་ཏུ་
བུ་མོ་གཉིས་ལ་སློང་ཆང་ཐེངས་གསུམ་བཏང་མོད། ཚེ་གང་གཉེན་སྒྲིག་མ་བྱས། ཡུན་རིང་
གི་སྐྱོ་ཡུས་ཀྱིས་བདེ་ཐང་ལ་གཙེས་པས། 1924ལོའི་ཟླ6པའི་ཚེས3ཉིན། ཝི་ཡེ་ནའི་ཉེ་
འཁོར་གྱི་ཅིའར་ལིན་ནད་གསོ་ཁང་དུ་གྲོངས། གྲོངས་དུས་དགུང་ལོ41ལ་སོན།
ཡོངས་གྲགས་ལྟར་ན། ནུབ་ཕྱོགས་དེང་རབས་ལུགས་ཀྱི་རྩོམ་པ་པོ་གྲགས་ཅན་ཡིན་
པ་གང་ཞིག དེང་རབས་རིང་ལུགས་སྒྲུང་གཏམ་གྱི་སྲོལ་འབྱེད་པའོ། །ལར་སྐབས་དེའི
འཇར་མན་རྩོམ་རིག་དོ་རར་བྱོན་པའི་སྒྲུང་གཏམ་པ་གྲགས་ཅན་ཞིག་གོ །གང་དེའི་སྒྲུང་
གཏམ་ལས་མངོན་པའི་ཁཱ་ཧྥུ་ཁ་ལུགས་ཀྱི་སྒྱུ་རྩལ་ཉམས་འགྱུར་ནི་ཐུན་མོང་མ་ཡིན་པ་
སྟེ། གང་ཉིད་ལས་གཅིག་ཤོས་མེད་པའི་ཕྱིར་རོ། །རྩ་བ་ནི་དངོས་ཡོད་ཀྱི་འཚོ་བའམ། སྒྱུ་
མའི་སྣང་བ་ལྐོག་གྱུར་གྱི་སེང་རས་ལྟ་བུའི་སྒྱུ་རྩལ་གྱི་མཚོན་བྱེད་ཕག་ཏུ་བསྐུངས་ཏེ། རྒྱ་
ང་ཟབ་ཀྱི་མྱོང་རོལ་མཛེས་པས་ཀློག་པ་པོར་ཟབ་དོན་དཔོག་དཀའ་བའི་བསླུ་བྲིད་
བརྩམས་པ་དེ་ཁོ་ནས་སོ། །
སྐུ་ཚེ་གང་པོ་སྐྱེ་བོ་ཕལ་པའི་ནར་མའི་འཚོ་ཚིས་ལས་མ་འདས་མོད། དེ་ལྟའི་ཐུང་
ཞིང་། སྐྱོ་ཡུས་ཀྱིས་གཙེས་པའི་ཁེར་འགྲོ་ཁེར་འདུག་གི་ལོ་ཟླར། སྙན་གྲགས་བསྐལ་
བརྒྱར་གནས་པའི་གྲགས་རྩོམ《མཁར་གྲོང》དང་། 《འདྲི་གཅོད》《ཨ་མེ་རི་ཁ》བཅས་
14གཟུགས་འགྱུར་ཟིན་ཐོ།
སྒྲུང་རིང་གསུམ་དང་། 《གཟུགས་འགྱུར་ཟིན་ཐོ》དང《ཁྲིམས་གཅོད》སོགས་སྒྲུང་ཐུང་
འབྲིང་བདུན་ཅུ་ལྷག་སྟེ། ཤར་ནུབ་ཀློག་པ་པོར་ཞིབ་འདང་དང་། མྱོང་རོལ་གྱི་བདེ་བ་ཟམ་
མི་ཆད་པའི་སྲིད་ན་དཀོན་པའི་རྩོམ་རིག་གི་ཤུལ་གཞག་བསྩལ་ཏོ། །
འདི་པར་བསམས་ན། རྩོམ་འབྲི་ནི་སྡིག་བཤགས་ཏེ། གང་དེའི་བརྩམས་ཆོས་ཆ་ཚང་
མཇལ་ཚེ། ཐམས་ཅད་ནི་རེ་སྙེག་དང་། སྐྱོ་ཡུས། བགེགས་བར། འཐབ་རྩོད་ཀྱི་བརྗོད་
གཞི་ལས་གྲུབ་པ་ཤ་སྟག་གོ །གསར་རྩོམ་ཕལ་མོ་ཆེ་ཁོམ་དུས་སུ་བརྩམས། གསར་རྩོམ་
གྱི་མཐོ་རླབས་དུས་སྐབས་ནི་ཡོ་རོབ་ཏུ་འཛམ་གླིང་དམག་ཆེན་དང་པོ་ཤིན་ཏུ་དྲག་པོའི་
གནས་སྐབས་བརྩམས་སོ། །དེ་ལྟའི་སྒྱོགས་མདེལ་གྱིས་མིའི་རིགས་ཀྱི་ཤེས་དཔལ་རྡོག་
པས་བརྫིས། འདི་པའི་ཁེར་རྐྱང་དང་། སྐྱོ་ཡུས། རེ་ཆད་ཀྱང་བརྩམས་ཆོས་སུ་སིམ། དུས་
སྐབས་དེར་གཡུལ་འགྱེད་དང་། གོང་མའི་བཤུ་གཞོག་དྲག་པོས་མི་སེར་ལ་ཁེར་རྐྱང་དང་།
འཇིགས་སྐྲག རེ་ཆད་སོགས་ཟམ་མི་ཆད་པར་བྱིན། དེའི་ཕྱིར་འདི་པས་སྨྱུག་རྩེ་གཤགས་
གྲི་ལྟར་སྤྱད་དེ། སྤྱི་ཚོགས་སྣང་ཚུལ་གྱི་བག་ཏུ་ཞ་བའི་བདེན་པ་བཙལ་ཏེ། ཀློག་པ་པོར་
ཁུངས་ལུང་མེད་པའི་སྤྱི་ཚོགས་ཀྱི་ངོ་རིས་བསྩལ་ཏོ། །མི་སྣ་གཙོ་བོ་མི་སེར་རམ། ཤེས་
ཡོན་ཅན་ལས་མ་འདས། བློས་བསླངས་ངོ་མཚར་ཞིང་། ཞིབ་འབྲི་འུད་བརྗོད། དངོས་དང་
དངོས་མིན་སོགས་དངོས་ཡོད་རིང་ལུགས་ཀྱི་འབྲི་ཐབས་ལས་འགོངས་པའི་སྒྱུ་རྩལ་གྱི་
ཉམས་སྣང་ཟབ་པས། དེང་རབས་རིང་ལུགས་ཀྱི་རྩོམ་པ་པོའི་མིག་ལྟོས་སུ་གྱུར་ཏོ། །དམག་
ཆེན་གཉིས་པའི་གཞུག་ཏུ་ཁཱ་ཧྥུ་ཁའི་ཚ་རླབས་འཕྱུར་ཅིང་། འདི་པར་དེང་རབས་རིང་
ལུགས་རྩོམ་རིག་གི་ཡབ་ཆེན་ཞེས་པའི་མཚན་གསོལ།
བརྩམས་ཆོས་ཤིན་ཏུ་མང་མོད། འཚོ་གཞེས་དུས་ཁ་ཤས་ལས་མ་སྤེལ། སྤྱིར་སྒྲུང་
རིང་ལ་གསང་རྒྱ་དམ་ཞིང་། གཅིག་ཀྱང་སྤེལ་མི་འདོད། ཐ་ན། བསྙུན་གཞི་མ་བཞེས་པའི་
སྔ་ནུབ་ཏུ་གྲོགས་པོ་པུ་ར་ཏར་གསང་རྒྱ་བྱ་དགོས་ཚུལ་མངགས། འོན་ཏེ་གྲོགས་པོས་ཞལ
15འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཆེམས་ལས་ལྡོག་སྟེ། ཉར་ཚགས་དང་། ལེགས་སྒྲིག་བརྒྱུད་དཔེ་སྐྲུན་བྱས་པས། ཀློག་པ་
པོར་དེང་རབས་རིང་ལུགས་ཀྱི་རྟོག་ཞིབ་པ་གང་དེའི་སྒྱུ་རྩལ་གྱི་འཇིག་རྟེན་ཉུལ་སྐལ་
བྱུང་ངོ་། །
ཁཱ་ཧྥུ་ཁའི་མི་ལོ41གི་སྐུ་ཚེ་གང་པོར་ནད་བཅོས་དང་། ཡུལ་སྐོར་ཕུད། ཚེ་གང་ཡི་
མུག་པའི་པུ་ར་ནག་ཏུ་བཞུགས། སྐུ་འཚོ་གཞེས་དུས་བརྩམས་ཆོས་གང་ཞིག་ཀྱང་ཀུན་གྱི་
དོ་སྣང་དུ་མ་གྱུར་མོད། གྲོངས་རྗེས་སྙན་གྲགས་ཀྱི་བ་དན་སྲིད་རྩེར་གཡོ། པུར་ཡང་དབེན་
ཞིང་འཇམ་པའི་རྗེའུ་རིགས་བང་སོ་གླིང་དུ་བཏབ། འདི་པ་འཚོ་བཞུགས་དུས་ན་རེ། པུ་ར་
ནག་ནི་སྡེར་མོ་རྣོན་པོ་མཆིས་པའི་མ་ཡུམ་ཞིག་དང་འདྲ་བར་ཁྱོད་ནམ་ཡང་གློད་མི་སྲིད་
ཅེས་གསུངས་སོ། །
སྤྱིར1908ལོ་ནས་བཟུང་སྟེ། 《ལྟ་ཞིབ》ཅེས་པའི་རྩོམ་ཐུང་བདུན་སྤེལ། དེ་རྗེས་སྒྲུང་
འབྲིང་གྲགས་ཅན《གཟུགས་འགྱུར་ཟིན་ཐོ》དང་། སྒྲུང་ཐུང《སྤྱུགས་ས》《སྡེ་པའི་སྨན་པ》
《བཀྲེས་ལྟོགས་མནར་བའི་སྒྱུ་རྩལ་པ》བཅས་སྒྲུང་ཐུང་འབྲིང་གསུམ་སྤེལ།
སྐུ་འཚོ་
གཞེས་དུས་སྤེལ་བ་ཉུང་རུང་། སྔ་གཞུག་ཏུ་སྒྲུང་རིང་གྲགས་ཅན《མཁར་གྲོང》དང་། དེ་
བཞིན《འདྲི་གཅོད》དང་། 《ཨ་མེ་རི་ཁ》བཅས་གསུམ་དཔེ་སྐྲུན་བྱས།
བྱེ་བྲག་ཏུ་སྒྲུང་རིང་གྲགས་ཅན《མཁར་གྲོང》དུ་ས་གཤིས་བརྟག་ཞིབ་པ་མི་
ཡང་སྤྱི་མཚན་ནམ། ཡང་ན། སྣང་ལ་མ་ངེས་པའི་མཚོན་བྱེད་ཀྱི་རང་བཞིན་ཤིན་ཏུ་ཟབ་
པར་བསྟན་ཏེ། མཁར་གྲོང་གི་བསྡུས་གཟུགས་དང་། Kཡི་སྣང་ལ་མ་ངེས་པའི་རང་གཤིས
ལས་ཁཱ་ཧྥུ་ཁའི་ལུགས་ཀྱི་ཁུངས་མེད་དང་། འུད་བརྗོད་ཀྱི་སྒྱུ་རྩལ་ཉམས་འགྱུར་གྱི་སྟོན་
མོ་བཤམས་པ་གང་ཞིག དེང་རབས་རིང་ལུགས་རྩོམ་རིག་གི་ཡོལ་བ་ཐོག་མར་ཕྱེ་བའི་
དགེ་མཚན་ཤིན་ཏུ་ལྕིའོ། །
16གཟུགས་འགྱུར་ཟིན་ཐོ།
སྒྲུང་འབྲིང་གྲགས་ཅན《གཟུགས་འགྱུར་ཟིན་ཐོ》རུ་མི་ཞིག་འབུ་སྐྱོགས་སུ་གྱུར་པའི་
གཏམ་རྒྱུད་དེ། བྲིན་ཚོང་པ་གྷུ་རེ་གྷོར་སམ་སེ་ཞོགས་པ་གཉིད་ལས་སད་དུས་གློ་བུར་དུ་
འབུ་སྐྱོགས་ཤིག་ཏུ་གྱུར་པས་ལས་གནས་ཤོར། དེའི་ཕྱིར་ཁྱིམ་གྱི་ཀ་བ་གང་ཞིག་ད་ལྟ་ཟ་
འདྲེར་གྱུར་པས། ཁྱིམ་མིའི་མཐོང་ཆུང་ཕོག མཐར་སྐྱོ་ཡུས་དང་ཁེར་རྐྱང་ཀློང་གྲོངས་སོ། །
སྒྲུང་གཏམ་གྱིས་མི་དང་མིའི་འབྲེལ་བ་ཉམས་པ་ཞིབ་འབྲི་བརྒྱུད་སྐབས་དེའི་སྤྱི་ཚོགས་
ཀྱི་མི་གཤིས་གཞན་འགྱུར་གྱི་སྣང་ཚུལ་བསྟན། འབུ་སྐྱོགས་ལའང་མཚོན་དོན་རྒྱ་ཆེ་
གཏིང་ཟབ་མངའ་འོ། །སྤྱིར་སྒྱུ་རྩལ་གྱི་ཉམས་འགྱུར་དང་། བསམ་བློའི་རང་བཞིན་གང་
ནས་བརྟགས་ཀྱང་། དེང་རབས་རིང་ལུགས་རྩོམ་རིག་གི་ལམ་ཚད་རྡོ་རིང་བཞེངས་སོ། །
གཞན་ཡང་། འཕྲིན་ཡིག་དང་། ཉིན་ཐོ། ཤོག་དྲིལ་ལྟ་བུའི་ཟིན་བྲིས་ཕོན་ཆེན་
མཆིས་ཤིང་། ཕྱི་རབས་པའི་རྩ་ཆེའི་ཞིབ་འཇུག་གི་རྒྱུ་ཆར་གྱུར་ཏོ། །
འདི་པ་ནི་མི་ཚེའི་མཚན་ཉིད་དང་། ཚེ་སྲོག་གི་རིན་ཐང་ལ་ནང་བྱན་ཆུད་པའི་སྒྱུ་
རྩལ་པ་ཡིན་པ་གང་ཞིག སྲོལ་རྒྱུན་སྒྲུང་གཏམ་གྱི་མ་རྒྱུད་ནས་གསར་གཏོད་ཀྱི་དཔའ་
སྤོབས་མངའ་བའི་སྒྲུང་གཏམ་པ་ཞིག་ཡིན་པ་ཡོངས་གྲགས་ཀྱི་གཏམ་དུ་ངེས་སོ། །དེའི་
ཕྱིར་ཁཱ་ཧྥུ་ཁ་ལུགས་ཀྱི་ཁུངས་མེད་དང་། འུད་བརྗོད་ལྟ་བུའི་སྒྱུ་རྩལ་ཉམས་འགྱུར་གྱིས་
ཕྱུག་པའི་སྒྲུང་གཏམ་རང་སྐད་དུ་བསྒྱུར་རྒྱུ་ནི་དེ་ལུགས་ཀྱི་སྟོང་ཆ་གསབ་སྟེ། རང་རིགས་
ཀྱི་རྩོམ་རིག་ལ་སྲི་ཞུ་ཅུང་ཙམ་སྒྲུབ་ཁུལ་ཡིན་མིན་ཅི་ལྟར་ཡང་། རྩ་བ་ནི་རང་གི་མོས་
པའི་ལྷག་བསམ་རྣམ་དག་སྟེ། ཁཱ་ཧྥུ་ཁར་དྲིན་གཟོ་ཞིང་། གང་དེའི་སྒྲུང་གཏམ་གྱི་མཛེས་
པའི་བསླུ་བྲིད་བདག་གིས་ནམ་ཡང་ཟློག་མི་བཏུབ་པའི་ཉེར་ལེན་རྒྱུས་ལན་སོང་།
ལོ་ཙཱའི་གནས་སྐབས་སུའང་རྒྱ་འགྱུར་མའི་མ་ཡིག་གཞིར་བཟུང་སྟེ། དོན་ལོག་དང་།
བརྡ་ལོག བསྒྱུར་ལོག་ལྟ་བུའི་རྩ་བའི་སྐྱོན་ཆ་སེལ་ཅི་ཐུབ། ལར་རྩོམ་རིག་སྐད་བརྡའི་
ཉམས་འགྱུར་གནད་དུ་བཟུང་སྟེ། སྒྲུང་ཐུང་སོ་སོའི་ཚིག་རིས་ལའང་དང་དོད་ཅི་འདོད་
17འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱས་ཤིང་། མི་སྣའི་སྣང་བརྙན་དང་། དེ་ལས་འཕྲོས་པའི་མཛེས་པའི་མྱོང་རོལ་ཕྲ་མོ་ཙམ་
ལའང་དགའ་བ་དང་གུས་པ་ཆེན་པོས་ཁཱ་ཧྥུ་ཁར་བཅངས་པའི་བཀུར་གཟོས་རྟག་བརྟན་
འགྱུར་མེད་ཚུལ་དུ་གནས་ཅི་ཐུབ་བྱས་སོ། །དེ་དག་ཀྱང་ཚིག་ཉུང་དོན་བསྡུས་ཀྱི་ལམ་
ནས་ལྷོངས་ན་ཅི་འདྲའི་དགའ་ཨང་སྙམ་པའི་འདུ་ཤེས་ནམ་ཡང་མ་དོར།
འོན་ཏེ། འཛམ་གླིང་ཤར་ནུབ་ཀྱི་རྩོམ་རིག་སྡེར་ཁཱ་ཧྥུ་ཁའི་སྒྲུང་གཏམ་གྱི་ལོ་ཙཱ་ཤིན་
ཏུ་དཀའ་བ་རླུང་ལྟར་གྲགས་པ་གང་ཞིག བདག་གི་མོས་པའི་ལྷག་བསམ་རྣམ་པར་དག་
ཀྱང་། ལོ་ཙཱའི་ཉམས་མྱོང་གིས་དབུལ་ན། ཐུགས་དཀྱེལ་ཡངས་པའི་ཀློག་པ་པོའི་དགོངས་
གསོལ་བདུད་རྩིས་བདག་གི་མགྲིན་པ་ནམ་ཡང་མ་ཁེགས་པའི་རྟེན་འབྲེལ་དང་བཅས་
ནམ་ཡང་དགེའོ། །
18
སྤེན་པ་དོན་གྲུབ་ཀྱིས་ལྷ་སར་སྦྱར།གཟུགས་འགྱུར་ཟིན་ཐོ།
ཁྲིམས་གཅོད།,
ཐབ་གཉེར............
གཟུགས་འགྱུར་ཟིན་ཐོ།.
དཀར་ཆག
(1)
•(17)
(59)
སྡེ་པའི་སྨན་པ།.
•••••(116)
རྟ་རྩེད་ར་བའི་ཁང་ཀླད་དུ།
••(125)
ཁྲིམས་ཀྱི་སྒོ་ཁར།,
•(127)
ཚན་རིག་ཁང་ཞིག་ལ་ཕུལ་བའི་སྙན་ཞུ་ཞིག
..(130)
བཀྲེས་ལྟོགས་ཀྱིས་མནར་བའི་སྒྱུ་རྩལ་པ།,
(144)
གླུ་མ་འཇོ་སེ་ཧྥིན་ནམ་ཙི་གུའི་མི་རིགས………………
··(157)
སོལ་ཟོམ་རྟ་པ།·
(183)
སྡེ་པའི་གཉེན་སྟོན་གྱི་གྲ་སྒྲིག
(187)
པུ་ལོམ་ཧྥིའུ་དྷ། ལོ་ན་རྒས་པའི་མི་རྐྱང་ཞིག
•(215)
རྔོན་པ་གུ་ར་ཧུ་སེ།.
•(246)
རྒྱུད་འདྲེས་སྲོག་ཆགས་ཤིག……….....
གཏམ་རྒྱུད་ཐུང་ངུ་།.
(252)
•(255)
1ཁྱི་ཞིག་གི་ཞིབ་འཇུག..
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁྱོ་ཤུག.
ས་ཕུག..
...
•(256)
•(308)
•(316)གཟུགས་འགྱུར་ཟིན་ཐོ།
ཁྲིམས་གཅོད།
སྲས་མོ་ཧྥེ་རེ་ཚེ·Bལ་ཕུལ་བའི་སྒྲུང་།
དཔྱིད་དཔལ་རབ་ཏུ་བཞད་པའི་ནམ་ཟླ་ཞིག་གི་གཟའ་ཉི་མའི་སྔ་དྲོར་གྷེར་ཨོར་
པན་ཏ་མན་ཏེ། ཚོང་པ་ན་གཞོན་གང་དེ་རང་གི་སྡོད་ཤག་གི་ཉིས་ཐོག་ཏུ་བསྡད། འདི་ནི་
གཙང་ངོགས་སུ་ཆགས་པའི་ཐོག་དཔངས་དམའ་བའི་ཁང་པ་དཀྱུས་མ་ཡིན་པ་གང་ཞིག
མཐོ་ཚད་དང་། ཁ་དོག་ལ་ཐུན་མིན་གྱི་ཁྱད་ཆོས་ལྡན་པ་ཙམ་མོ། །ཁོས་ཕྱི་རྒྱལ་དུ་ཡོད་
པའི་གྲོགས་པོར་འཕྲིན་ཡིག་ཅིག་བྲིས་རྗེས་སེམས་རྣལ་དུ་ཕབ་སྟེ་ཡིག་སྐོགས་སུ་བླུགས།
དེ་ནས་གྲུ་མོ་ཅོག་ཙེའི་སྒང་བཙུགས་ཏེ་ཤེལ་དྲའི་ཕྱི་རོལ་གྱི་ཆུ་བོ་དང་། ཟམ་པ། ངོགས་
ཀྱི་རི་དེའུའི་ལྗང་མདོག་བཅས་ལ་ཅེར།
ཁོ་ཕྱིར་དྲན་གྱི་ཀློང་དུ་ཉུལ་སོང་། དེའང་གྲོགས་པོས་རང་གི་ཕ་ཡུལ་གྱི་འཕེལ་རྒྱས་
ལ་མི་མོས་པས་ལོ་འགའི་གོང་ཨུ་རུ་སུར་བྱོལ་ཏེ་ཕེ་ཐེར་གྲོང་དུ་ཚོང་ཁང་ཞིག་གཉེར།
ཐོག་མར་ཚོང་ཁ་བྲིན་མོད། དུས་འཕྱིས་ལམ་ལྷོངས་མ་བྱུང་། ཕ་ཡུལ་དུ་ལོག་རྒྱུའང་ཇེ་
ཉུང་དུ་གྱུར། དེའི་ཕྱིར་ཁོར་འཕྲད་ན་སེམས་གཏམ་མང་པོ་སྨྲ་རྒྱུ་སྨོས་ཅི་དགོས། གྲོགས་
པོས་གཞན་ཡུལ་དུ་བཟོད་པའི་གླགས་དང་བྲལ་བའི་འཚོ་ཚིས་ལ་རོལ། སྤྱིར་ཕྱི་གླིང་པའི་
ཉམས་ཀྱི་སྨ་རས་བརྒྱན་མོད། ཆུང་ནས་འདྲིས་པའི་ངོ་གདོང་དེ་རྒྱུས་མེད་ཅན་དུ་བསྒྱུར་
དཀའ་འོ། །བཞིན་མདངས་སེར་པོ་ཆགས་པར་དཔགས་ན། ནད་ཅི་ཞིག་ཕོག་པའམ། ཡང་
1འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ན། ནད་ཚབས་ཇེ་སྡུག་ཏུ་གྱུར་པ་ལོས་རྟོགས། གང་དེའི་ཟེར་སྒྲོས་ལྟར་ན། ཡུལ་དེའི་ཕྱིར་
སྡོད་མི་སེར་དང་འབྲེལ་བ་མི་ལེགས་པ་གང་ཞིག ཨུ་རུ་སུའི་ཁྱིམ་ཚང་དབར་ཡང་འགྲོ་
འོང་ཆད་པས་ཚེ་གང་མི་རྐྱང་གི་འཚོ་བར་རོལ་དགོས་བྱུང་སྐད།
གྲོགས་པོ་དེ་ལྟ་བུར་འཕྲིན་ཡིག་འབྲི་སྐབས་ཅི་ཞིག་གླེང་ན་ལེགས། གོལ་ལམ་དུ་
འཕྱན་པ་མངོན་སུམ་གྱི་མཐོང་ཆོས་ལས་མ་འདས་པས་གྷེར་ཨོར་བློ་ཕམ་སྐྱེ་རྒྱུ་ཙམ་ལས་
ཡང་
ཕན་ཅི་ཞིག་གདགས་ཐུབ། ཡང་ན། ཕ་ཡུལ་དུ་ལོག་ཅིང་། གནས་འདིར་བསྡད་དེ་སླར་
ང་གྲོགས་པོ་རྙིང་པའི་བརྩེ་བ་སྟེ། དཀའ་སྡུག་ལས་རྣམ་པར་རྒྱལ་བྱེད་ཀྱི་གྲོགས་པོའི་
རོགས་རམ་ལ་ཡིད་རྟོན་དགོས་ཞེས་ཁ་ཏ་བྱས་ན་ལེགས་སམ། ཅི་ལྟར་ཡང་ད་བར་ཁོས་ཅི་
བྱས་ངལ་བ་འབྲས་མེད་དུ་གྱུར་ན། རྩོལ་བ་དེ་དག་དོར་ཏེ་ཕ་ཡུལ་དུ་ལོག མཐར་ཡུལ་མི་
ཚོས་ལམ་ནོར་ལྡོག་ཤེས་ཅན་དེར་ལྟ་བར་བྱའོ་ཞེས་སྨྲས་ན་ཆོག་གམ། འདི་ནི་གྲོགས་པོ་
ཁོ་ནའི་བསམ་ཤེས་ཀྱི་ཡུལ་དུ་ཟད་དོ། །ཁོ་ནི་ལྷག་བསམ་རྣམ་དག་ཅན་ཞིག་ཡིན་པས་ད་
ལྟ་ཕ་ཡུལ་གྱི་གྲོགས་པོ་གྲུབ་འབྲས་ཅན་དག་གི་རྗེས་སུ་འབྲངས་ན་ལེགས་སོ། །སྐད་ཆ་དེ་
དག་སྨྲས་པ་ཇི་ལྟར་སྙན་ན་དེ་ལྟར་ཕོག་ཐུག་ཆེ་ཞིང་། སྨྲས་པ་ཙམ་གྱིས་ཀྱང་སྡུག་བསྔལ་
འབྱིན་སྲིད། སྲོང་པོར་སྨྲས་ན། ཚུལ་དེ་དག་ལ་དོན་སྙིང་ཅི་ཞིག་ཡོད་པ་སུས་ཁག་ཐེག་བྱ་
ཐུབ། དེའང་ཁོ་ཕ་ཡུལ་དུ་ལོག་རྒྱུར་གོ་སྐོན་བྱེད་མི་བཏུབ་པ་སྟེ། ཁོས་ཕ་ཡུལ་གྱི་གནས
ཚུལ་ལ་རྒྱུས་ལོན་མི་བཏུབ་ཅེས་སྨྲས་པའི་ཕྱིར་རོ། །དེ་ལྟར་ན་ཁོས་ཅིས་ནས་ཀྱང་གཞན་
ཡུལ་དུ་སྡོད་སྲིད་པས་ཤ་ཚའི་ཁ་ཏས་སེམས་སྡུག་འབྱིན་སྲིད་ཅིང་། གྲོགས་པོའི་ལ་རྒྱའང་
ཇེ་ལྷོད་དུ་འགྱུར་སྲིད། ཅི་སྟེ་ཁོས་ཁ་ཏར་ཉན་ཚེ། འདི་ནི་བསམ་གཟས་ཏེ་ཕོག་ཐུག་བཏང་
བ་ཞིག་མིན་པར་དངོས་ཡོད་ཀྱིས་ལན་པ་རྟོགས་ཚེ་སེམས་པ་ཕམ་སྲིད། ཡང་གྲོགས་པོར་
འགྲོགས་མི་བདེ་ཞིང་། གྲོགས་པོ་མེད་ནའང་མི་ཆོག་པ་ངོ་ཚར་བརྩིས་ན་ཕ་ཡུལ་དང་།
གྲོགས་པོ་གཉིས་ཀ་མེད་པར་འགྱུར་སྲིད། དེའི་ཕྱིར་གཞན་ཡུལ་ཉུལ་ན་མི་ལེགས་སམ།
2གཟུགས་འགྱུར་ཟིན་ཐོ།
དེ་ལྟའི་གནས་བབ་ཏུ་ཁོར་སླར་ཡང་ལེགས་བྱས་ཀྱི་འབྲས་བུ་སྨིན་ཨེ་སྲིད།
རྒྱུ་རྐྱེན་དེ་འདྲར་འཕྲིན་ཡིག་སྤྲིངས་རེས་ཀྱི་རྒྱུན་སྐྱོང་འདོད་ཚེ། གཏམ་སྲོང་པོར་སྨྲས་
ན་མི་ཆོག དེའང་ལ་རྒྱ་ལྷོད་པའི་མིར་སྨྲས་ཀྱང་མི་གནོད་པ་ལྟར་སྨྲ་མཁས་དགོས། གྲོགས་
པོ་དེ་ཕ་ཡུལ་དུ་མ་ལོག་པར་ལོ་གསུམ་འགོར། ཟེར་སྒྲོས་སུ་ཨུ་རུ་སུའི་ཆབ་སྲིད་ཀྱི་གནས་
བབ་བརྟན་པོ་མེད་སྐད། འོན་ཏེ་འདི་ནི་ཆོ་མེད་པའི་འགྲེལ་བཤད་ཅིག་སྟེ། ཆབ་སྲིད་ཀྱི
གནས་བབ་ཇི་ལྟར་བརྟན་པོ་མེད་ཀྱང་། ཚོང་པ་ཆུང་ཆུང་ཞིག་ཕ་ཡུལ་དུ་ལོག་མི་ཆོག་པ་མི་
སྲིད། ལར་ཨུ་རུ་སུ་པ་ཁྲི་ཚོ་དུ་མ་འཛམ་གླིང་རྒྱལ་ཁམས་འགྲིམས་སྒང་ཡིན་པས་སོ། །ལོ་ངོ་
དེ་དག་རིང་གྷེར་ཨོར་གྱི་འཚོ་བར་འགྱུར་ལྡོག་ཆེན་པོ་བྱུང་བ་སྟེ། ལོ་གཉིས་ཀྱི་གོང་དུ་ཨ་མ་
ཚེ་ལས་འདས། དེ་ནས་ཨ་ཕ་དང་མཉམ་དུ་འཚོ་བར་རོལ། དུས་ཕྱིས་གྲོགས་པོ་དེས་ཀྱང་ཨ་
མ་གྲོངས་པ་རྟོགས་སམ་ཅི། འཕྲིན་ཡིག་ཅིག་ཏུ་ཚིག་སྐམ་ལུ་གུ་ལྡིང་ལྡིང་གིས་མྱ་ངན་ཞུས།
དེ་འདྲའི་ཚིག་འགྲོས་ཀྱི་ཉམས་སྣང་ལས་ཕ་ཡུལ་གྱི་དྲན་གདུང་དྲག་པོ་མཚོན་རྒྱུ་སྨོས་ཅི་
དགོས། དེ་ནས་བཟུང་གྷེར་ཨོར་གྱིས་བྱ་བ་ཐམས་ཅད་བློ་ཐག་ཆོད་པོས་ཐག་བཅད། ཚོང་
ལས་ཐད་དུའང་དེ་ལྟ་དེ་ལྟར་རོ། །འདི་ནི་ཨ་མ་འཚོ་བཞུགས་སྐབས་ཨ་ཕའི་བརྒྱ་ཁ་གཅིག་
གཅོད་ཀྱིས་ཁོའི་འཇོན་ཐང་ངོམ་རྒྱུར་འགོག་རྐྱེན་བཟོས་པས་སམ། ཡང་ན། ཨ་མ་གྲོངས་
རྗེས་ཨ་ཕས་ཚོང་ཁང་དུ་ཚོང་ལས་གཉེར་ཡང་བཀག་རྒྱ་མ་བཟོས་པས་ཀྱང་ཡིན་སྲིད། ཅི་
ཞིག་ཡིན་ཡང་ཡིན་དུ་ཆུགས། གཙོ་བོ་ནི་ཚོང་ལས་ལམ་ལྷོངས་བྱུང་བ་སྟེ། ལོ་གཉིས་རིང་
ཚོང་ལས་རྒྱ་བསྐྱེད་དེ་ཚོང་ཕྲུག་ལྡབ་གཅིག་དང་། ཡོང་འབབ་ལྡབ་ལྔ་འཕར་བས་འབྱུང་
འགྱུར་གྲ་རྒྱས་ཡོང་རྒྱུ་ཐེ་ཚོམ་གྱི་ཡུལ་ལས་འགོངས་སོ། །
གྲོགས་པོས་དེ་ལྟའི་འགྱུར་ལྡོག་མི་ཤེས། ཕལ་ཆེར་ཆེས་མཇུག་མཐའི་མྱ་ངན་ཞུ་
འཕྲིན་དུ་ཡིན་སྲིད་པ་སྟེ། གྷེར་ཨོར་ཨུ་རུ་སུར་གནས་སྤོ་བྱ་དགོས་པའི་ཁ་ཏ་སྒོས་ཅི་སྟེ་ཕེ་
ཐེར་གྲོང་དུ་ཡན་ལག་ཚོང་ཁང་ཞིག་གཉེར་ན་མདུན་ལམ་བཟང་རབ་གླེང་མྱོང་། གྲོགས་
3འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པོས་སེམས་བཞིན་པའི་དངུལ་འབོར་ཡང་ཁོའི་ད་ལྟའི་ཚོང་ལས་ཀྱི་གཞི་ཁྱོན་དང་བསྡུར་
ན་ཅི་འདྲའི་གླེང་རིན་མེད་པ་ཞིག་རེད་ཨང་། འོན་ཏེ་ཁོས་འཕྲིན་ཡིག་ཏུ་རང་གི་ཚོང་
ལས་ཀྱི་གཡུར་ཟའི་གྲུབ་འབྲས་དག་གླེང་མི་འདོད། ད་ལྟ་དེ་བས་གླེང་ན་ཡ་མཚན་གྱི་
ཡུལ་དུ་འགྱུར་སྲིད།
དེའི་ཕྱིར་གྲོགས་པོར་འཕྲིན་ཡིག་འབྲི་སྐབས་ཆོ་མེད་པའི་བྱ་བ་ཁོ་ན་གླེང་། དཔེར་
ན། སོས་དལ་བག་ཕེབས་ཀྱི་གཟའ་ཉི་མའི་ཁེར་རྐྱང་གི་དྲན་འཆར་བཀག་ཀྱང་འགོག་
ཐབས་མེད་པ་ལྟ་བུའོ། །ཅིའི་ཕྱིར་ཞེ་ན། ལོ་ངོ་དེ་དག་རིང་གྲོགས་པོས་ཕ་ཡུལ་ལ་བཟུང་
བའི་ལྟ་ཚུལ་དེར་གནོད་བྱེད་འཕེན་མི་འདོད་པའི་ཕྱིར་རོ། །ཁོས་ཡུལ་དུས་ཀྱིས་བསྐལ་
པའི་འཕྲིན་ཡིག་གསུམ་དུ་གྲོགས་པོ་དང་འབྲེལ་མེད་ཀྱི་སྐྱེས་པ་ཞིག་དང་། བུད་མེད་
རྒྱུས་མེད་ཅིག་སློང་ཆང་བཏང་བའི་སྐོར་འཆད། གྲོགས་པོ་སུན་རྒྱུ་ལྟ་ཅི་ལྡོག་སྟེ་གང་དེའི་
མཚར་སྣང་རབ་ཏུ་འཕེལ་ལོ། །
གྲོགས་པོར་བྱ་བ་དེ་རིགས་གླེང་དགོས་ཚེ་ཁ་གསལ་གཏིང་གསལ་གྱིས་འཆད་མི་
འདོད། གང་ལགས་ཤེ་ན། ཁོས་ཟླ་གཅིག་གི་གོང་ཕྱུག་བདག་གི་བུ་མོ་ཧྥུ་ར་ཏ་པོ་རན་ཏུ་
ཧྥེའར་དང་སློང་ཆང་བཏང་བས་སོ། །བུ་མོ་དེར་གྲོགས་པོར་སྤྲིངས་པའི་འཕྲིན་ཡིག་གི་
ནང་དོན་བཤད་མྱོང་། “དེས་ན་འུ་གཉིས་ཀྱི་གཉེན་སྟོན་ལ་བཅར་མི་སྲིད “བུ་མོ་དེས་
དེ་ལྟར་སྨྲས་རྗེས་མུ་མཐུད “འོན་ཏེ་བདག་ལ་ཁྱོད་ཀྱི་གྲོགས་པོ་ཚང་མར་རྒྱུས་ལོན་བྱ་
རྒྱུའི་དབང་ཆ་མཆིས” ཞེས་སྨྲས། ཁོས “བདག་གིས་ཁོར་སུན་པོ་བཟོ་མི་འདོད།” ཅེས་
སྨྲ་གིན་སླར་ཡང “ཁྱོད་ཀྱིས་གོ་བ་ལོག་སྒྲུབ་བྱས་སོང་། ཕལ་ཆེར་བཅར་ངེས། བདག་ནི་
ཡིད་རྟོན་ཏོ། །འོན་ཏེ་ཨུ་ཚུགས་ཆེ་ན་ཁོའི་འདོད་ཐོག་ཏུ་མི་འབབ། དེ་ལྟར་ནའང་ཐབས་
ཤེས་ཅི། ཁོ་ནི་ཁེར་འགྲོ་ཁེར་འདུག་གི་མི་རྐྱང་ཞིག་རེད་ཨང་། ཁྱོད་ཀྱིས་དེ་ལྟའི་གདུང་བ་
ཚོར་ཨེ་མྱོང་།” “འོ། ཁོས་ཐབས་ལམ་གཞན་སྤྱད་དེ་བདག་ཅག་གི་གཉེན་སྟོན་རྟོགས་
4གཟུགས་འགྱུར་ཟིན་ཐོ།
སམ།” “བདག་གིས་ཀྱང་བཀག་འགོག་བྱ་མི་བཏུབ། སྤྱིར་ཁོའི་འཚོ་བའི་གོམས་གཤིས་
ལྟར་ན་རྟོགས་མི་སྲིད།” “གྷེར་ཨོར། ཁྱོད་ལ་དེ་ལྟའི་གྲོགས་པོ་ཡོད་ན་སློང་ཆང་མ་བཏང་
ནའང་ཆོག”" “ཡ་ཡ། འདི་ནི་བདག་ཅག་གི་ནོར་འཁྲུལ་ལོ། །འོན་ཏེ་བདག་གིས་དེ་ལྟར་
བྱ་རྒྱུར་མོས” ཞེས་སྨྲས། མོ་ནི་ཁོས་འོ་སྦྱར་བའི་མཚམས་སུ་དབུགས་ཧལ་གྱིན “དོན་
དམ་དུ་བདག་གི་སེམས་པ་གདུང་བས་བསྣད་བྱུང” ཞེས་སྨྲས། ཁོས་ཀྱང་དེ་དག་དུས་ཕྱིས་
གྲོགས་པོའི་འཕྲིན་ཡིག་ཏུ་བྲིས་ན་སྙམ། “བདག་ནི་དེ་ལྟར་བྱའོ། །ཁོས་ཅི་ཞིག་བྱ་འདོད་
ན་དེ་ལྟར་བྱོས།” གྷེར་ཨོར་གྱིས་ཞིབ་འདང་ཀློང་ནས “བདག་ནི་གྲོགས་པོའི་ལ་རྒྱ་སྲུང་
ཕྱིར་ཁོའི་མོས་པ་དང་བསྟུན་མི་འདོད” ཅེས་སྨྲས།
གཟའ་ཉི་མ་ཞིག་གི་སྔ་དྲོར་ཁོས་འཕྲིན་ཡིག་ཏུ་གྲོགས་པོར་སློང་ཆང་བཏང་བའི་
གནས་ཚུལ་དངོས་སུ་གླེང་བ་སྟེ། “གཏམ་བཟང་མཇུག་ཏུ་གླེང་འདོད། བདག་དང་སྲས་
མོ་ཧྥུ་ར་ཏ་པོ་རན་ཏུ་ཧྥེའར་སློང་ཆང་བཏང་ཚར། མོ་ནི་ཕྱུག་བདག་གི་སྲས་མོའོ། །ཁྱོད་
ཐོན་ནས་ཡུན་རིང་འགོར་རྗེས་གཞི་ནས་གནས་འདིར་སྤོས་པས་ཁྱོད་ཀྱིས་ངོ་མི་ཤེས།
མོའི་སྐོར་དུས་ཕྱིས་ཀྱི་འཕྲིན་ཡིག་ཏུ་མཚམས་སྦྱོར་ཞིབ་ཕྲ་བྱའོ། །དེ་རིང་ཁྱོད་ལ་བདག་
ནི་སྐྱེས་བུ་བསོད་ནམས་ཅན་ཞིག་ཡིན་པ་གླེང་ན་ཆོག བདག་ཅག་གི་འབྲེལ་བར་ཆ་
མཚོན་ན། ད་ལྟ་བདག་ནི་ཁྱོད་ཀྱི་གྲོགས་པོ་དཀྱུས་མ་ཞིག་མིན་པར་བསོད་ནམས་ཅན་
ཞིག་གོ །སླད་མོས་ཁྱོད་ལ་ལྷག་བསམ་རྣམ་དག་གི་འཚམས་འདྲི་ཞུ་རྒྱུ་དང་། མི་འགོར་
བར་འཕྲིན་ཡིག་ཀྱང་སྤྲིངས་ཏེ་ཁྱོད་ཀྱི་གྲོགས་མོ་ལྷག་བསམ་ཅན་ཞིག་ཏུ་འགྱུར་ངེས། མི་
རྐྱང་ཞིག་ལ་ཆ་མཚོན་ན། འདི་ནི་འབྲེལ་མེད་ཀྱི་གནད་དོན་ཞིག་ཡིན་མི་སྲིད། ཁྱོད་ཀྱི་
བྱ་བ་ལམ་ལྷོངས་དཀའ་ལ་བགེགས་བར་མང་བས་བདག་གི་གཉེན་སྟོན་གྱི་གླགས་དང་
བསྟུན་ནས་བར་ཆད་ཡོད་ཚད་སེལ་ཨེ་འདོད། ཅི་ལྟར་ཡང་སྣང་དོགས་ཅི་ཡང་མེད་པར་
བདག་གི་བསམ་ཚུལ་ལྟར་སྒྲུབས་ཤིག" ཅེས་བྲིས་སོ།
5འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོས་ལག་ཏུ་འཕྲིན་ཡིག་བཟུང་སྟེ་དཔེ་ཅོག་གི་གམ་དུ་ཡུན་རིང་བསྡད། མིག་ཟུང་
ཡང་ཤེལ་དྲའི་ཕྱི་རོལ་དུ་བསྲིངས།
སྐབས་དེར་འགྲུལ་པ་རྒྱུས་ཡོད་ཅིག་གིས་སྲང་ལམ་
ནས་འཚམ་འདྲི་བྱས། ཁོས་ཀྱང་སྣང་ལ་མ་ངེས་པའི་ཚུལ་གྱིས་འཛུམ་གྱིས་བསུས།
ཁོས་འཕྲིན་ཡིག་ཁུག་མར་བླུགས་ནས་སྒོར་བུད། བར་ཁྱམས་ཤིག་བརྒྱུད་རྗེས་ཨ་
ཕའི་ཁང་པར་འབྱོར། སྤྱིར་ཟླ་ཤས་རིང་གནས་འདིར་མ་ཡོང་། ནམ་རྒྱུན་ཡོང་དགོས་
དོན་ཡང་མེད་པ་སྟེ། ཁོ་དང་ཨ་ཕ་རྟག་ཏུ་ཚོང་ཁང་དུ་ཕྲད་ཅིང་། ཟ་ཁང་གཅིག་ཏུ་ཟ་
མ་ཟ། དགོང་ཇའང་རང་འདོད་ལྟར་འཐུང་། ཅི་སྟེ་ཁོའི་རྒྱུན་གཏན་གྱི་བྱ་བ་སྟེ། གྲོགས་
པོ་དང་ལྷན་འཛོམས་སམ། ཡང་ན། དགའ་གྲོགས་བུ་མོ་དེར་ལྟ་བར་བསྐྱོད་མ་དགོས་ཚེ།
དགོང་ཟས་རྗེས་སུ་ཨ་ཕ་དང་ལྷན་ཅིག་ཚོམས་སུ་རང་རང་གི་ཚགས་པར་ལ་ལྟ་གིན་དུས་
ཡོལ་བྱའོ། །
ཁོའི་སྨྲ་བསམ་བརྗོད་འདས་ཀྱི་ཡུལ་དུ་གྱུར་པ་ནི་ཉི་མའི་ཟེར་བརྒྱ་རབ་ཏུ་འཕྲོས་
པའི་ཞོགས་པར་ཨ་ཕའི་ཁང་པའི་མུན་པ་ནག་པ་དེའོ། །གྲིབ་མ་དེ་ནི་སྒོ་རའི་ཁ་གཏད་ཀྱི་
གྱང་ར་མཐོན་པོས་བསྒྲིབས་པ་ཞིག་གོ །ཨ་ཕ་ཤེལ་དྲའི་འཁྲིས་སུ་བསྡད་འདུག གམ་དུ་
གྷེར་ཨོར་གྱི་ཨ་མ་འདས་པོའི་བསྔོ་རྟེན་ཡང་མཆིས། ཨ་ཕས་མིག་ཟུམ་བུས་ཚགས་པར་ལ་
ལྟ། ཅོག་ཙེའི་སྒང་ད་དུང་ཞོགས་ཟས་ཀྱི་ལྷག་མ་བཤམས་འདུག བལྟས་ཚོད་ལ་མང་པོ་
བཟས་མེད་པ་འདྲ།
“ཨ་ཙི། གྷེར་ཨོར།” ཨ་ཕས་དེ་ལྟར་ཤོད་ཀྱིན་ཁོའི་ཕྱོགས་སུ་ཡོང་། ཨ་ཕའི་གོམ་
འགྲོས་ལྟར་མལ་གོས་ལྕི་མོ་དེའང་ཕྱོགས་བཞིར་གཡོའོ། ། “བདག་གི་ཨ་ཕ་ནི་ནམ་ཡང་
སྐྱེས་བུ་དམ་པའོ། །” གྷེར་ཨོར་གྱིས་དེ་ལྟར་སེམས་ཀྱིན་བྱམས་བརྩེའི་དྲོད་ཁོལ་ཚོར་འོངས་
“གནས་འདིར་མུན་པ་ནག” ཁོས་སྨྲས།
“རེད། མུན་པ་ཤིན་ཏུ་ནག” ཨ་ཕས་སྨྲས།
6གཟུགས་འགྱུར་ཟིན་ཐོ།
“ཁྱོད་ཀྱིས་ཤེལ་དྲ་བརྒྱབ་བམ།”
“བདག་ནི་ཤེལ་དྲ་རྒྱག་རྒྱུར་དགའ།”
“ཕྱི་རོལ་དུ་དྲོན་པོ་འདུག” གྷེར་ཨོར་གྱིས་དེ་ལྟར་འཆད་ཀྱིན་གམ་དུ་བསྡད། ཨ་
ཟས་སྡེར་བསྡུས་ཏེ་གམ་གྱི་སྒམ་དེའི་སྒང་བཞག
གྷེར་ཨོར་གྱིས་སླར་ཡང “བདག་གིས་ཁྱོད་ལ་ཤོད་འདོད་པ་ནི" ཞེས་ཨ་ཕ་རྒད་པོའི་
རྣམ་འགྱུར་ལ་བརྟག་གིན “འོ། བདག་གིས་ཕེ་ཐེར་གྲོང་དུ་སྤྲིངས་བྱེད་ཀྱི་འཕྲིན་ཡིག་ཏུ་
སློང་ཆང་གི་སྐོར་གླེང་ངོ” ཞེས་འཕྲིན་ཡིག་ཁུག་མ་ལས་བཏོན་རྗེས་སླར་རང་སར་བཅུག
“ཕེ་ཐེར་གྲོང་དུ་ཨེ་འགྲོ།” ཨ་ཕས་དྲིས།
66
བདག་གིས་གྲོགས་པོར་འཕྲིན་ཡིག་སྤྲིངས་འདོད་པ་ཙམ་མོ། །” གྷེར་ཨོར་གྱིས་
ལན་འདེབས་ཀྱིན་ཨ་ཕ་ཚོང་ཁང་དུ་སྡོད་དུས་རྣམ་འགྱུར་སྒམ་པོ་ཡིན་རུང་། ཁྱིམ་དུ་
སོས་དལ་བག་ཕེབས་ངང་ངལ་གསོར་རོལ་བའི་བདེ་སྣང་དེ་ཚོར།
“འོ། ཁྱོད་ཀྱི་གྲོགས་པོ་དེར་སྤྲིངས་ཨེ་འདོད།" ཨ་ཕས་ཚིག་རྔ་མནན་ཏེ་དྲིས།
“ཁྱོད་ཀྱིས་ལོས་རྟོགས། ཨ་ཕ། བདག་གིས་ཐོག་མར་ཁོར་སློང་ཆང་གི་སྐོར་ཤོད་
མི་འདོད། འདི་ནི་ཁོར་ཕོག་ཐུག་གཏོང་མི་འདོད་པ་ཙམ་སྟེ། རྒྱུ་རྐྱེན་གཞན་ཅི་ཡང་
མེད།ཁོ་ནི་མི་གཤིས་གྱོང་ཅན་ནོ། །བདག་གིས་བསམས་ན། ཁོས་ཕ་རོལ་པོའི་ངག་ལས་
རྟོགས་ཀྱང་སྲིད། ཅི་ལྟར་ཡང་བདག་གིས་གསང་བར་བྱའོ། །ཁོ་ནི་མི་རྐྱང་གི་འཚོ་བར་
རོལ་མཁན་ཞིག་ཡིན་པས་རྟོགས་མི་སྲིད། བདག་གིས་ནམ་ཡང་གསང་རྒྱ་དམ་པོ་བྱའོ། །”
ཞེས་སྨྲས།
“ཁྱོད་ཀྱིས་བསམ་ཚུལ་བསྒྱུར་རམ། “ཨ་ཕས་དེ་ལྟར་འདྲི་གིན་ཚགས་པར་ཤེལ་
དྲའི་གམ་དུ་བཞག སླར་ཡང་དེའི་སྒང་མིག་ཤེལ་བཞག་གོ །
“བསྒྱུར་ཏོ། །བདག་གིས་ཞིབ་འདང་བརྒྱབ་ཟིན། ཁོ་ནི་བདག་གི་མཆེད་གྲོགས་དམ་
7འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པའོ། །དེ་ལྟའི་སློང་ཆང་ཡང་ཁོར་མཚོན་ན་བཀྲ་ཤིས་པའི་བྱ་བ་ཞིག་གོ །དེའི་ཕྱིར་བདག་
འོན་ཏེ་འཕྲིན་ཡིག་མ་སྤྲིངས་གོང་ཁྱོད་ལ་སྨྲ་འདོད་པ་ཙམ་མོ། །”
གིས་གྱ་ཚོམ་བྱ་དོན་ཅི།
“གྷེར་ཨོར།” ཨ་ཕས་སོ་མུ་ཏིག་ཙམ་ཡང་མེད་པའི་ཁ་གདངས་ཏེ “ཉོན་ཅིག བྱ་
བ་འདི་བདག་དང་གྲོས་མོལ་བྱ་ཨེ་འདོད། དེས་ཀྱང་རང་ཉིད་གཟི་བརྗིད་ལྡན་པར་རློམ་
ཨེ་འདོད། འོན་ཏེ་ཁྱོད་ཀྱིས་ད་ལྟ་གནས་ཚུལ་ཇི་བཞིན་མ་བཤད་ན་ངལ་བ་འབྲས་མེད་
དུ་འགྱུར་སྲིད། བདག་གིས་དེ་དང་འབྲེལ་མེད་ཀྱི་ཁ་བརྡ་བྱ་མི་འདོད། ཁྱོད་ཀྱི་བརྩེ་བའི་
ཨ་མ་གྲོངས་རྗེས་ཆོ་མེད་པའི་བྱ་བ་ཤ་སྟག་ཐོན། བྱ་བ་དེ་དག་གླེང་རྒྱུའི་ཁོམ་པ་ཡོད་མོད་
བདག་གི་བསམ་ཚོད་ལས་སྔ་སོང་། ཚོང་ལས་ཀྱི་གནད་དོན་ཁག་གཅིག་བདག་གིས་མི་
ཤེས། ཕལ་ཆེར་ཁྱོད་ཀྱིས་བདག་ལ་གསང་བ་བྱས་མེད་སྲིད། བདག་གིས་དོགས་པ་ཅི་ཡང་
མི་བྱའོ། །ད་ནི་བདག་གི་ལུས་སྟོབས་ཉམས་ཤིང་། དྲན་པ་མི་བརྟན་པས་བྱ་བ་ཐམས་ཅད་
ལ་ཐེ་ཇུས་བྱ་མི་འདོད། འདི་ལོ་ན་རྒས་པའམ། ཡང་ན། ཁྱོད་ཀྱི་ཨ་མ་གྲོངས་པའི་ཕོག་
ཐུག་གིས་ཀྱང་ཡིན་སྲིད། འོན་ཏེ་ཁྱོད་ཀྱིས་བདག་ལ་བྱ་བ་དེ་དང་། འཕྲིན་ཡིག་དེའི་སྐོར་
གླེང་བྱུང་། གྷེར་ཨོར། ཁྱོད་ཀྱིས་བདག་ལ་མགོ་སྐོར་མ་གཏོང་། འདི་བྱ་བ་ཆུང་ཆུང་ཞིག་
སྟེ། གླེང་རིན་མེད་པའི་བྱ་བ་ཆོ་མེད་ཅིག་གོ །ཁྱོད་ཀྱིས་བདག་ལ་མགོ་སྐོར་མ་གཏོང་། མ་
གཞིར་ཁྱོད་ལ་ཕེ་ཐེར་གྲོང་ནས་གྲོགས་པོ་དེ་འདྲ་ཞིག་དངོས་གནས་ཡོད་དམ” ཞེས་དྲིས།
གྷེར་ཨོར་ཅི་བྱ་གཏོལ་བྲལ་ངང་སྟན་ལས་འགྲེངས་ཏེ “བདག་ཅག་གིས་གྲོགས་པོའི་
སྐོར་མ་གླེང་། གྲོགས་བཟང་སྟོང་གིས་བདག་གི་ཨ་ཕ་མི་ཁུག ཨ་ཕ། ཁྱོད་ཀྱིས་བདག་གི་
བསམ་ཚུལ་ཨེ་རྟོགས། ཁྱོད་ཀྱིས་རང་ཉིད་ལ་གཅེས་སྤྲས་བྱོས། ལོ་ན་རྒས་པས་ལུས་སྟོབས་
ཉམས་སྲིད། ཚོང་ལས་ཀྱི་ཐད་བདག་ལ་ཁྱོད་མེད་ན་མི་ཆོག ཁྱོད་ཀྱིས་ཀྱང་ལོས་རྟོགས།
འོན་ཏེ་ཚོང་ལས་ཀྱིས་ཁྱོད་ཀྱི་བདེ་ཐང་ལ་གནོད་ན། བདག་གིས་ནམ་ཡང་ཚོང་ལས་མི་
གཉེར། འདི་ལྟར་བྱས་ནའང་མི་ཆོག ཁྱོད་ཀྱིས་ངེས་པར་དུ་འཚོ་བ་རོལ་སྟངས་གཞན་
8གཟུགས་འགྱུར་ཟིན་ཐོ།
ཞིག་སྟེ། ཐུན་མོང་མ་ཡིན་པའི་འཚོ་ཚིས་ཀྱི་རྣམ་པ་གཞན་ཞིག་གདམ་གར་སྦྱོར། ཚོམས་
ཆེན་དུ་ཉི་འོད་རྣམ་པར་བཀྲ་ཡང་ཁྱོད་ནི་མུན་པ་ནག་པའི་གནས་འདིར་སྡོད་རྒྱུར་དགའ།
ཞོགས་ཟས་ཀྱང་ཉུང་ངུ་ལས་མི་ཟ། གང་ལྟར་རང་ཉིད་ལ་གཅེས་སྤྲས་མི་བྱ། ཁྱོད་རང་
ཤེལ་དྲའི་གམ་དུ་བསྡད་ན་མཁའ་རླུང་སོས་པས་བདེ་ཐང་ལ་ཕན་སྲིད། ཨ་ཕ། ད་ནི་དེ་
ལྟར་བྱ་མི་ཉན། བདག་གིས་སྨན་པ་གདན་འདྲེན་ཞུས་ཆོག བདག་ཅག་གིས་སྨན་པའི་
བཀའ་ལྟར་བསྒྲུབ་དགོས། ཉལ་ཁང་བརྗེས་ཤིག བདག་གནས་འདིར་ཉལ་ཆོག ཁྱོད་ཀྱི་
གོམས་འདྲིས་སུ་མི་འགྱུར་མི་སྲིད། ཉལ་ཁང་ནང་གི་དངོས་པོ་ཐམས་ཅད་སྤོས་ནའང་ཆོག
ཨ་ཕ། ད་ལྟ་ཁྱོད་ཀྱིས་མལ་ཁྲིའི་སྒང་ཉལ་ནས་ངལ་གསོ་རྒྱོབ། བདག་གིས་ཁྱོད་ཀྱི་ལྭ་བ་
འཕུད་ཆོག བདག་གིས་སྲི་ཞུ་ལོས་བསྒྲུབ། ཁྱོད་ཀྱིས་རྟོགས་སྲིད། ཁང་པ་ད་ལྟ་བརྗེས་ཏེ་
བདག་གི་མལ་ཁྲིའི་སྒང་ཉལ་ན་ཨེ་ཆོག་
ཁོ་ཨ་ཕའི་གམ་དུ་བཅར་ནས་བསྡད། ཨ་ཕའི་ཟང་ཟིང་དུ་གྱུར་པའི་སྐྲ་ལོ་དཀར་པོ་
མགོ་བོ་སྒུར་བའི་ཟོལ་གྱིས་བྲང་ཁར་གཡོའོ། །
མ་བྱས།
“གྷེར་ཨོར།” ཨ་ཕས་སྐད་ངག་གཉོམ་པོས་བོས་ཤིང་། ལུས་པོ་གཡོ་འགུལ་ཅི་ཡང་
ཁོས་སྐད་ཅིག་ཉིད་དུ་ཨ་ཕའི་གམ་དུ་པུས་མོ་འཛུགས་དུས་ངལ་དུབ་ཀྱིས་བསྣད་
པའི་ཨ་ཕའི་ངོ་གདོང་གསལ་པོར་མཐོང་ཞིང་། མིག་འབྲས་ཕུར་ཚུགས་སུ་རང་ཉིད་ལ་ལྟ་
བཞིན་པའང་མཐོང་ཆོས་སུ་གྱུར།
“ཕེ་ཐེར་གྲོང་ནས་ཁྱོད་ལ་གྲོགས་པོ་ཞིག་ཨེ་ཡོད། ཁྱོད་ནི་རྟག་ཏུ་རྩེད་མཚར་ཀུ་
རེར་དགའ། ཐ་ན། བདག་ཀྱང་མགོ་བོ་མགལ་མེ་ལྟར་འཁོར་གྱི་འདུག ཁྱོད་ལ་གནས་དེ་
ནས་དངོས་གནས་གྲོགས་པོ་ཞིག་ཡོད་དམ། བདག་ནི་རྐང་ནས་ཡིད་མི་རྟོན།”
“ཁྱོད་ཀྱིས་སོམས་དང་། ཨ་ཕ།” ཁོས་དེ་ལྟར་སྨྲ་གིན་ཨ་ཕ་འབོལ་ཁྲིའི་སྒང་
9འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྡོད་དུ་བཅུག ཨ་ཕས་ཀྱང་གཉོམ་ཆུང་ངང་ཙོག་བྱུང་། ཁོས་ཨ་ཕའི་མལ་གོས་འཕུད་
ཀྱིན “གྲོགས་པོས་བདག་ཅག་ལ་འཚམས་འདྲི་བྱས་ནས་ད་བར་ལོ་ངོ་གསུམ་ཙམ་འགོར།
བདག་གི་དྲན་ངོར་ཁྱོད་ཁོར་ཞེ་ནས་མི་དགའ། ཁོ་བདག་གི་དཔེ་ཁང་དུ་ཐེངས་གཉིས་
ཡོང་། འོན་ཏེ་ཁྱོད་ཀྱིས་དེ་དོན་ཁས་མི་འཆེས། ཁྱོད་ཁོར་མི་དགའ་བའི་རྩ་བར་བདག་
གིས་བསམ་ཤེས་ལོས་ཐུབ་སྟེ། ཁོ་ནི་གཤིས་གྱོང་ཅན་ཡིན་པས་སོ། །འོན་ཏེ་དུས་ཕྱིས་ཁྱོད་
ཀྱིས་ཁོར་སྤྲོ་སྣང་དང་བཅས་ཁ་བརྡ་ཡང་སེ་བྱས་མྱོང་། དེ་དུས་ཁོའི་སྐད་ཆར་ཉན་པའམ།
མགོ་བོ་ལྕོག་པ། ཡང་ན། སྐད་ཆ་འདྲི་བ་སོགས་ཅི་ཡང་བྱས། ཚུལ་དེས་བདག་ལ་སྤྲོ་སྣང་
བརྟས་བྱུང་། ཁྱོད་ཀྱིས་ཞིབ་འདང་རྒྱོབ། དེ་དག་རེ་རེ་བཞིན་དྲན་སྲིད། སྐབས་དེར་ཁོས་
ཐོས་ན་སྐྱི་གཡའ་བའི་ཨུ་རུ་སུའི་གསར་བརྗེའི་གཏམ་རྒྱུད་བཤད་མྱོང་། དཔེར་ན། ཁོ་
ཐེངས་ཤིག་ཅི་ཧྥུར་གཞུང་ལས་སྒྲུབ་དུས་དུས་ཟིང་ཁྲོད་དུ་ཡེ་ཤུའི་ཆོས་པ་ཞིག་ཉི་སྟེགས
སྒང་འགྲེངས་ཤིང་། གྲི་གུས་རང་གི་ལག་མཐིལ་དུ་རྒྱ་གྲམ་བརྐོས་ཏེ་མང་ཚོགས་ལ་འབོད་
སྐུལ་བྱས་ཚུལ་སྨྲས་པ་ལྟ་བུའོ། །ཁྱོད་ཀྱིས་ཀྱང་གཏམ་རྒྱུད་དེ་བསྐྱར་ཟློས་ཀྱིས་ཐེངས་ཁ་
ཤས་བཤད་མྱོང་།"
ཁོས་དེ་ལྟར་ཨ་ཕ་སྟན་ཐོག་ཏུ་བདེ་མོར་སྡོད་དུ་བཅུག་སྟེ་དོ་ནན་སྒོས་སོ་མ་ར་ཛའི་
རྒྱུ་ལས་གྲུབ་པའི་དོར་མ་ཕུད་ཅིང་། རྐང་ཤུབས་ཀྱང་ཕུད། ཨ་ཕའི་ལྭ་བ་བཙོག་པ་མཐོང་
ཆོས་སུ་གྱུར་དུས་རང་ཉིད་ཀྱིས་ཨ་ཕར་ལྟ་སྐྱོང་ལེགས་པོ་མ་བྱུང་བ་རྟོགས། སྤྱིར་ཨ་ཕར་
ལྭ་བ་བརྗེ་དགོས་ཞེས་དྲན་སྐུལ་བྱ་རྒྱུ་ཁོའི་འོས་འགན་ཡིན་པ་སྨོས་ཅི་དགོས། ཁོས་བུ་མོ་
དེར་སླད་མར་ཨ་ཕའི་འཚོ་བའི་ཐད་བཀོད་སྒྲིག་ཇི་ལྟར་བྱ་མིན་བཤད་མ་མྱོང་། འོན་ཏེ་
ཨ་ཕ་མུ་མཐུད་ཁང་པ་རྙིང་པར་སྡོད་རྒྱུ་ནི་སྨོས་ཅི་དགོས། སྐབས་དེར་ཁོས་འཚུབ་ཆ་ཆེན་
པོས་ཨ་ཕ་རང་གི་ཉལ་ཁང་དུ་འཁྲིད་རྒྱུར་བློ་ཐག་བཅད། ཁོ་དངངས་བྱུང་། འདི་ནི་ཨ
ལོ་ན་རྒས་པས་སྙོར་སྐྱོང་བྱེད་འདོད་ཀྱང་། ཁོམ་པས་མི་འདང་སྙམ་པའི་སེམས་ཚེགས་
10ཀྱིས་བསྙད་པ་ལྟར་རོ། །
གཟུགས་འགྱུར་ཟིན་ཐོ།
ཁོས་ཨ་ཕ་པང་དུ་བཏབ་ནས་ཉལ་ཁྲིའི་སྒང་དུ་བཞག ཉལ་ཁྲིའི་ཕྱོགས་སུ་གོམ་པ་
རེ་རེ་བཞིན་སྤོ་དུས་ཨ་ཕས་གློ་བུར་དུ་ཁོའི་བྲང་གཞུང་གི་ཆུ་ཚོད་ཀྱི་ཐག་པར་འཇུས་ཏེ་
མི་གློད། ཁོས་ཨ་ཕ་རེ་ཞིག་ཉལ་ཁྲིའི་སྒང་འཇོག་ཐབས་བྲལ། གང་ལགས་ཤེ་ན། ཨ་ཕས་
བསམ་གཟས་ཏེ་ཆུ་ཚོད་ཀྱི་ཐག་པ་མི་གློད་པས་སོ། །
ཨ་ཕ་ཉལ་ཁྲིའི་སྒང་བཞག་མ་ཐག་ཁོའི་སེམས་པའི་འཇིགས་སྣང་ཡལ་སོང་། ཁོས་
ཨ་ཕར་མལ་ཐུལ་གཡོགས་ཤིང་། སླར་ཡང་མལ་ཐུལ་དཔུང་མགོའི་བར་འཐེན། འོན་ཏེ་
ཨ་ཕས་ཁོར་ལྟ་བཞིན་པའི་མིག་མདངས་ལ་བརྩེ་བའི་ཉམས་སྣང་ཏིལ་འབྲུ་ཙམ་ཡང་
མ་མཆིས།
“ཨ་ཕ། ཁྱོད་ཀྱིས་བདག་གི་གྲོགས་པོ་དེ་དྲན་ཨེ་བྱུང་།” གྷེར་ཨོར་གྱིས་དྲིས།
“མལ་ཐུལ་གཡོགས་ཚར་རམ།” ཨ་ཕས་དྲིས། ཨ་ཕས་རང་གི་རྐང་པ་གཉིས་མལ་
ཐུལ་གྱིས་བཀབ་མིན་རྟོགས་ཐབས་བྲལ།
“ཁྱོད་ཉལ་ཁྲིའི་སྒང་ཉལ་ན་སྐྱིད།” གྷེར་ཨོར་གྱིས་དེ་ལྟར་སྨྲ་གིན་མལ་ཐུལ་
ལེགས་པར་གཡོགས།
“མལ་ཐུལ་ལེགས་པར་གཡོགས་སམ།” ཨ་ཕས་ཡང་བསྐྱར་ཚ་འདྲི་བྱས།
“སེམས་ཁྲལ་མ་བྱོས། བདག་གིས་ལེགས་པར་གཡོགས་ཟིན།”
“གཡོགས་མི་འདུག” ཁོའི་སྐད་ཆའི་མཇུག་མ་རྫོགས་གོང་ཨ་ཕས་གློ་བུར་དུ་མལ་
ཐུལ་གཡུགས་པས་ཏག་ཏག་ཤོག་སྐྱ་བར་སྣང་དུ་རླུང་གིས་གཡོབ་པ་ལྟར་ལྡིང་བྱུང་། ཁོ་
ཐབས་ཤེས་རྦད་དེ་ཟད་སོང་། “བདག་གིས་ལོས་རྟོགས། ཁྱོད་ཀྱིས་བདག་དུར་སྦས་བྱ་
ཨེ་འདོད། ཟ་འདྲེ། བདག་ད་དུང་ཤི་མེད་པས་ཁྱོད་ཀྱི་འགྲན་ཡ་བྱ་ནུས། བདག་གི་འཆི་
ཁ་མའི་རྩལ་ལག་གཉོམ་པོ་འདིས་ཀྱང་མི་འདང་བ་མེད། བདག་གིས་ཁྱོད་ཀྱི་གྲོགས་པོ་
11འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེ་ངོ་ལོས་ཤེས། ཁོ་ནི་བདག་གི་སྙིང་ཉེ་བའི་བུ་ཆུང་ཞིག་ཀྱང་ཡིན་སྲིད། དེའི་ཕྱིར་ལོ་
ངོ་མང་པོ་དེ་དག་རིང་ཁྱོད་ཀྱིས་ཁོར་མགོ་སྐོར་བཏང་། ཅིའི་ཕྱིར་དེ་ལྟར་བྱས་སམ། ཁྱོད་
ཀྱིས་བསམས་ན། བདག་གིས་ཁོའི་ཕྱིར་མིག་ཆུ་མ་བཏང་བ་ཨེ། ཁྱོད་ནི་རྟག་ཏུ་གཞུང་
ལས་ཁང་དུ་སྤྱི་གཉེར་པའི་གནས་བབ་ཀྱིས་ཨུ་རུ་སུར་རྫུན་གཏམ་གྱིས་ས་གཞི་སྣོད་དུ་
ཆུང་བར་གྱུར་པའི་འཕྲིན་ཡིག་འབྲིའོ། །ཕ་རོལ་པོས་ཅི་ཡིན་མི་ཤེས་མོད། བདག་གིས་
ཁྱོད་ཀྱི་མཚང་འབྲུ་མི་བཏུབ་མི་སྲིད། ཁྱོད་ཀྱིས་ཁོ་ཕམ་དྲགས་ཏེ་མི་གྲལ་ནས་ཕུད་
སོང་། རྡོག་པས་བརྫིས་དྲགས་ཏེ་འགུལ་ཡང་མི་བཏུབ། ད་ལྟ་བདག་གི་སྲས་ཆུང་སྐུ་ཞབས་
ཁྱོད་གཉེན་སྒྲིག་བྱ་རྒྱུར་བློ་ཐག་བཅད་དམ།”
གྷེར་ཨོར་གྱིས་ལྟག་པ་དགྱེ་ནས་ཨ་ཕའི་འཇིགས་སུ་རུང་བའི་ཚུགས་ཀར་ཅེར། ཨ་
ཕས་གློ་བུར་དུ་ཕེ་ཐེར་གྲོང་གི་གྲོགས་པོར་ཆ་རྒྱུས་ཟབ་པ་ད་ལྟ་ལྟ་བུ་ཡོང་མ་མྱོང་བས་
སེམས་ཁོང་རྦད་དེ་དྲན་འཆར་གྱིས་གཏམས། ཨ་ཕས་གྲོགས་པོ་དེ་འབྱམས་ཀླས་པའི་ཨུ་རུ་
སུའི་རྒྱལ་ཁམས་སུ་མགོ་འཁོར་ཞིང་། འཕྲོག་བཅོམ་ཤུལ་གྱི་ཚོང་ཁང་སྟོང་པའི་སྒོ་འགྲམ་
དུ་ཙོག་པའང་མཐོང་། དེ་ལྟར་ཟོག་སྒྲོམ་གྱི་ཞིག་རོ་དང་། དངོས་ཟོག་ཁ་ཐོར་དགུ་ཐོར་གྱི་
དབུས། དེ་བཞིན་སོལ་རླངས་ཀྱི་ལྕགས་མདོང་འགྱེལ་བའི་ཀློང་འགྲེངས་བྱུང་། ཁོ་ཅིའི་
ཕྱིར་དེ་འདྲའི་ཐག་རིང་ལ་ཉུལ་ལམ།
“བདག་ལ་ལྟོས།” ཨ་ཕས་བོས། གྷེར་ཨོར་གྱིས་ཅི་ཞིག་ཡིན་མིན་རྟོགས་ཕྱིར་གྱ་
ཚོམ་དང་བཅས་མདུན་དུ་ནུར།
“མོས་སྨད་ཤམ་ཡར་བརྫེས་སོང་།” ཨ་ཕས་སྐད་མགོ་མཐོན་པོས་ཤོད་ཀྱིན “མོས་
འདི་ལྟར་སྨད་ཤམ་ཡར་བརྫེས་སོང་། བལྟས་ན་ཞེ་མེར་བའི་བུ་མོ་གླེན་མ་དེས།” ཨ་ཕས་
ཁོའི་མིག་ལ་དཔེ་སྟོན་ཚུལ་གྱིས་ནང་གོས་ཡར་བརྫེས་པས་དམག་འཁྲུག་གི་ལོ་ཟླས་
བསྩལ་པའི་བརླ་ཤའི་རྨ་ཤུལ་དེའང་མཐོང་ལམ་ན་མངོན། “མོས་འདི་ལྟར་སྨད་ཤམ་ཡར་
12གཟུགས་འགྱུར་ཟིན་ཐོ།
བརྫེས་པས་ཁྱོད་ཀྱིས་མོ་བྲང་འོག་ཏུ་མནན་ཅིང་། མོའི་ལུས་ཐོག་ཏུ་འདོད་ཆགས་གང་
འདོད་དུ་སྤྱོད་ཕྱིར་ཨ་མར་བཅངས་པའི་དྲན་གདུང་མི་གཙང་དྲི་མས་སྦགས།
གྲོགས་པོའི་
ལ་རྒྱ་སྔོན་མོའི་ཆུ་ལ་བསྐྱུར། ཨ་ཕའང་ཉལ་ཁྲིའི་སྒང་འགུལ་མི་ཐུབ་པ་བཟོས” ཞེས་སྨྲས།
གྷེར་ཨོར་རྟག་བརྟན་ཐེར་ཟུག་ཚུལ་གྱིས་ཨ་ཕའི་མདུན་དུ་འགྲེངས།
ཁོས་གྲུ་ཟུར་ཞིག་ཏུ་འགྲེངས་ཏེ་ཅི་ལྕོགས་ཀྱིས་ཨ་ཕ་དང་རྒྱང་བཀྱེད། ཡོད་ཚད་ལ་
ཞིབ་ལྟ་བྱ་རྒྱུའི་བློ་རྩ་བརྟན་པོས་སྒལ་གཞུང་དང་། མགོ་བོར་ཅི་ཞིག་གཞུས་ན་སྙམ་པར་
དོགས་ཟོན་བྱས། འོན་ཏེ་ཇི་ལྟར་ཡིད་ལ་བཅངས་ན་དེ་ལྟར་བརྗེད་ངས་ཀྱི་རྐུན་པོས་ཁྱེར་
བ་ནི་འཕྱི་བས་ཨ་བྲ་བཟུང་བའི་ཚུལ་ལྟར་རོ། །
“འོན་ཏེ་ཁྱོད་ཀྱི་གྲོགས་པོར་མགོ་སྐོར་ཐེབས་མེད།” ཨ་ཕས་དེ་ལྟར་ཤོད་ཀྱིན་གུང་
མཛུབ་ཀེར་ཏེ “བདག་ནི་ཁོའི་གནས་འདིའི་མགྲིན་ཚབ་པའོ” ཞེས་སྨྲས།
གྷེར་ཨོར་བཟོད་པའི་གླགས་དང་བྲལ་ཏེ “ཨ་ཙ་ར་འཁྲབ་མཁན” ཞེས་སྐད་ཅིག་
མར་ཁ་གྲག་བྱུང་། སླར་ཆག་སྒོ་སློང་བར་དོགས་ཏེ་ལྕེ་རྩེར་སོ་འདེབས་འདོད་ཀྱང་འཕྱིས་
དྲགས་སོང་། ཁོ་ལྕེ་རྩེའི་ན་ཟུག་དྲག་པོས་མ་བཟོད་པར་མིག་འབྲས་ཀེམ་ཀེམ་དུ་གཡོའོ། །
“ཡ་ཡ། དགོད་བྲོ་བའི་ཨ་ཙ་ར། ཁ་བཤད་དོན་ལ་གནས། ཁྱིམ་འདིར་ཕ་རྒན་
ལ་ད་དུང་སེམས་གསོ་ཅི་ཞིག་བྱ་འདོད། ཁྱོད་ཀྱིས་ཤོད། ཁྱོད་གསོན་པའི་ཡང་སྙིང་ནི་
གནད་དོན་འདིར་ལན་འདེབས་ཕྱིར་ཨེ་རེད། བདག་ཁང་པ་འདིར་ཁ་དན་ཚིག་ལ་མི་
གནས་པའི་གཡོག་པོའི་གནོད་འཚེ་ཕོག་པས་རྒད་པོ་ཤ་ཟད་རུས་ཐོར་ལ་གྱུར། ད་དུང་
ཅི་ཞིག་བསྒྲུབ་ཐུབ་བམ། བདག་གི་བུ་ཆུང་ནི་སྤྲོ་བ་འབུམ་འགྱུར་གྱི་འཚོ་ཚིས་ལ་རོལ་
ཅིང་། བདག་གི་འཁོས་ཀས་མྱོས་ཏེ་དགའ་བའི་འགྲེ་ལྡོག་རྒྱག ཨ་ཕའི་མདུན་དུ་གཏམ་
དོན་ཆོད་པའི་ཕོ་རབ་རེད། མཐར་ཁྱི་མོ་ལྟར་ཉུག་ནས་གང་དུ་འབུད་འདོད། ཁྱོད་ཀྱིས་
བསམས་ན། བདག་གིས་རང་གི་ཤ་ལས་བཅད་པའི་བུ་ཆུང་ཁྱོད་ལ་དགའ་མ་མྱོང་བ་
13ཨེ་རེད།”
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཨ་ཕ་སྐད་ཅིག་ཉིད་དུ་གུད་ན་སྙམ། གྷེར་ཨོར་གྱིས་དེ་ལྟར་སེམས་ཀྱིན། གུད་དྲགས་
ཏེ་འགྱེལ་ན་སྙམ། འགྱེལ་ནས་ཀྱང་འཆི་ན་སྙམ། འོན་ཏེ་སེ་གོལ་གཏོགས་པའི་ཡུན་དུ་
ཁོའི་བསམ་ཚུལ་དག་འཇའ་ལྟར་ཡལ་སོང་།
ཨ་ཕའི་ལུས་པོ་གུད་མོད། ད་དུང་འགྱེལ་མེད། གྷེར་ཨོར་གྱིས་སེམས་བཞིན་པ་ལྟར་
མ་ཡིན་པར་ཨ་ཕ་ཁོའི་མདུན་དུ་འགྲེངས་བྱུང་།
“ཁྱོད་གནས་དེར་སྡོད། བདག་ལ་མི་མཁོ། ཁྱོད་ཀྱིས་བསམས་ན། ཁྱོད་ལ་གོམ་པ་
སྤོ་བྱེད་ཀྱི་ནུས་པ་ཡོད་ཀྱང་། སྤོ་མི་འདོད་པས་མ་སྤོས་སྙམ་ན་ཆེས་ནོར་འཁྲུལ་ཅན་ནོ། །
བདག་ནི་ནམ་ཡང་ཁྱོད་ལས་ལུས་སྟོབས་རྒྱས་སོ།
།ཅི་སྟེ་ཁེར་འགྲོ་ཁེར་འདུག་ཡིན་ཡང་
ནམ་ཡང་ཕྱིར་མི་བཤོལ། ཁྱོད་ཀྱི་ཨ་མས་བདག་ལ་སྟོབས་ཤུགས་བྱིན་པས་བདག་གིས་
ཁྱོད་ཀྱི་གྲོགས་པོའི་དབར་མཛའ་མཐུན་གྱི་ལ་རྒྱ་བཙུགས་སོ། །ཁྱོད་ཀྱི་ཚོང་མགྲོན་གྱི་མིང་
ཐོ་བདག་གི་ཁུག་མར་ཡོད” ཅེས་སྨྲས།
ཁོས “ནང་གོས་ལའང་ཁུག་མ་ཡོད་པ་འདྲ།” ཞེས་ཆིག་ལབ་བརྒྱབ་སྟེ་ཨ་ཕས་ངོ་
ཚ་ཉོས་ན་སྙམ། འདི་ནི་སྐད་ཅིག་མའི་དྲན་སྣང་ཙམ་མོ། །གང་ལགས་ཤེ་ན། ཁོ་ནི་བརྗེད་
ངས་ཅན་ཞིག་ཡིན་པས་སོ། །
“ཁྱོད་ཀྱིས་བུ་མོ་དེ་བརྩེ་བས་བསྙོར་ཏེ་བདག་གི་གམ་དུ་ཁྲིད་ཤོག ནམ་ཞིག་བདག་
གིས་ཁྱོད་ཀྱི་གམ་ནས་ཕྱིར་སྐྲོད་དུས་རྩ་བ་ཅི་ཡིན་ཤེས་མི་བཏུབ” ཅེས་སྨྲས།
ཁོས་ཇི་མི་སྙམ་པའི་ཚུལ་གྱིས་ཨ་ཕའི་སྐད་ཆར་ཡིད་མི་རྟོན་མོད། ཨ་ཕས་ཁོའི་ཁ་
གཏད་ནས་མགོ་བོ་ལྕོག་གིན་གཏམ་གྱི་རྟིང་ཁ་མནོན་བཞིན་མཆིས།
“དེ་རིང་ཁྱོད་ཀྱིས་བདག་ལ་སྤྲོ་བ་བརྟས་བྱུང༌། ཁྱོད་བདག་གི་སར་ཡོང་ནས་སློང་
ཆང་བཏང་བའི་སྐོར་གྲོགས་པོའི་འཕྲིན་ཡིག་ཏུ་བྲིས་ན་ཆོག་གམ་ཞེས་འདྲི་ཨེ་འདོད།
14གཟུགས་འགྱུར་ཟིན་ཐོ།
འོན་ཏེ་ཁོས་ཡོད་ཚད་རྟོགས་སོ། །བུ་ཆུང་གླེན་པ། ཁོས་ཡོད་ཚད་རྟོགས་སོ། །ཅིའི་ཕྱིར་
ཞེ་ན། ཁྱོད་ཀྱིས་སྣག་ཤོག་བསྡུ་རྒྱུར་ལུས་པས་བདག་གིས་ཁོར་འཕྲིན་ཡིག་སྤྲིངས་པས་
སོ། །ཁོ་ལོ་ངོ་དེ་དག་རིང་མ་ལོག་པའི་རྩ་བའང་འདིར་ཐུག་གོ །ཁོས་ཡོད་ཚད་ལག་མཐིལ་
དུ་བཞག་པ་ལྟར་སེམས་ལ་གསལ་གསལ་ཐིང་ཐིང་རེད། ཁོ་ནི་ཁྱོད་ཀྱི་འཕྲིན་ཡིག་མ་
བཀླགས་པར་བདག་གི་འཕྲིན་ཡིག་བཀླག་རྒྱུར་སྤྲོའོ། །” ཨ་ཕས་བཤད།
ཁོ་མཚར་དྲགས་ཏེ་མགོ་བོ་གཡུག་གིན “ཡོད་ཚད་ལག་མཐིལ་དུ་བཞག་པ་ལྟར་
སེམས་ལ་གསལ་གསལ་ཐིང་ཐིང་རེད” ཅེས་བཟློས་བྱུང་།
“གསལ་གསལ་ཐིང་ཐིང་། “གྷེར་ཨོར་གྱིས་ཚིག་འདི་བཟློས་ནས་ཨ་ཕར་འཕྱ་སྙམ་
མོད། ཟློས་ཀྱིན་ཟློས་ཀྱིན་སེམས་པ་མི་སྐྱིད་པར་གྱུར།
“བདག་གིས་ལོ་ངོ་དེ་དག་རིང་ཁྱོད་ཀྱིས་གནད་དོན་འདི་འདྲི་རྒྱུར་ངང་སྒུག་བྱས།
ཁྱོད་ཀྱིས་བསམས་ན། བདག་གིས་བྱ་བ་གཞན་ལ་སྣང་འཇོག་དང་། ནམ་རྒྱུན་ཚགས་པར་
ལ་ལྟ་བཞིན་པའི་ཚུལ་ཁོ་ན་ལས་མ་འདས་སྙམ་མམ། ཁྱོད་ལྟོས།” ཨ་ཕས་ཁོར་ཚགས་
པར་ཞིག་སྤྲད། ཚགས་པར་དེ་སུ་ཞིག་གིས་ཇི་ལྟར་འཁྱེར་ཡོང་མིན་མི་ཤེས། དེ་ནི་ཚགས་
པར་རྙིང་པ་ཞིག་སྟེ། ཚགས་པར་དེའི་མིང་ཅི་ཡིན་ཁོས་རྟོགས་ཐབས་བྲལ།
“ཁྱོད་ཀྱིས་བློ་ཐག་མ་ཆོད་པར་གྱ་ཚོམ་ངང་ལོ་ངོ་ཅི་ཙམ་འགོར་སོང་། དེའི་རིང་
ཨ་མ་འཇིག་རྟེན་ཕྱི་མར་གཤེགས་པས་བཀྲ་ཤིས་པའི་གཉེན་སྟོན་གཉེར་མ་ནུས། ཁྱོད་ཀྱི་
གྲོགས་པོའང་ཨུ་རུ་སུར་ཆགས་རྟེན་ཅི་ཡང་མེད་པར་གྱུར་ཅིང་། ལོ་གསུམ་གྱི་གོང་ནས་
མི་འདོད་ནད་ཀྱིས་མནར། བདག་ཀྱང་ཁྱོད་ཀྱིས་ད་ལྟ་མཐོང་བཞིན་པའི་རྒད་པོ་མི་རྐྱང་
ལ་གྱུར། ཁྱོད་ཀྱིས་མིག་ཆེར་གདངས་ནས་ལྟོས།”
“ཨ་ཕ། ཁྱོད་ཀྱིས་ད་བར་བདག་ལ་ཚུར་རྒོལ་གྱི་གླགས་འཚོལ་བཞིན་པ་འདྲ།”
གྷེར་ཨོར་གྱིས་སྨྲས།
15འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཨ་ཕས་ཤ་ཚའི་ངག་གིས
“གཏམ་དྲིས་ནས་མ་བྱུང་བསྒུགས་ནས་བྱུང་ཞེས་གྲགས་
མོད། ད་ལྟ་འདི་ལྟར་བཤད་ན་ཅིས་ནས་ཀྱང་མི་འཚམ” ཞེས་སྨྲས།
ཨ་ཕས་མུ་མཐུད་སྐད་མགོ་མཐོན་པོས “ད་ལྟ་ཁྱོད་ཀྱིས་རྟོགས་སམ། འཇིག་རྟེན་ན་
ཁྱོད་ལས་བཙན་པ་མེད་སྙམ་མོད། དུས་ད་ལྟའི་བར་ཁྱོད་ཀྱིས་རང་ཉིད་ཁོ་ནའི་ཁེ་ཕན་
སྲུང་། ཁྱོད་ཀྱིས་རང་ཉིད་བྱིས་པ་ལྷད་མེད་ཅིག་ཡིན་བསམས་ཀྱང་། དོན་དམ་དུ་གདོང་
འབག་གྱོན་པའི་ཟ་འདྲེའོ། །ཁྱོད་ཀྱིས་ཉོན། བདག་ནི་ཁྱོད་ཀྱིས་སྐད་ཅིག་མར་གཙང་པོར་
མཆོངས་ཏེ་ལྕེབ་ན་སྙམ” ཞེས་སྨྲས།
གྷེར་ཨོར་གྱིས་རང་ཉིད་ཉལ་ཁང་ནས་ཕྱིར་བསྐྲད་པའི་སྣང་བ་འཆར་ཅིང་། ལྟག་རྒྱབ་
ཀྱི་ཉལ་ཁྲིའི་སྒང་འགྱེལ་བའི་ཨ་ཕས་སྐད་ཤུགས་ཆེན་པོས་གཤེ་བའི་སྒྲ་རྣ་བའི་བུ་གར་བྲག་
ཅ་ལྟར་འཁོར་རོ། །ཁོ་འཚུབ་ཆ་ཆེན་པོས་ཉག་ག་ཞིག་བབས་པ་ལྟར་སྐས་ལས་བཤོལ། དེ་
དུས་ཐོག་ཁར་གཙང་སྦྲ་བྱེད་པར་སྐྱོད་སྒང་གི་བྲན་མོ་ཞིག་དང་ཕྲད། མོ་ནི་དངངས་དྲགས་
ཏེ “ཡེ་ཤུ” ཞེས་ངག་ལས་ཤོར་ཅིང་། གདོང་པ་པང་གདན་གྱིས་བཀབ་སྟེ་གར་སོང་ཆ་མེད
ཀྱི་ཚུལ་ལྟར་བྲོས་སོང་། ཁོས་སྒོ་ཆེན་བརྒྱུད་གཞུང་ལམ་བརྒལ་ཏེ་གཙང་པོའི་ཕྱོགས་སུ་རྒྱུག
བཀྲེས་ལྟོགས་ཀྱིས་མནར་བའི་སྐྱེས་བུས་སྤགས་གོང་བཟུང་བ་ལྟར་ཟམ་པའི་སྒྲོམ་སྐྱོར་
ལ་འཇུས་ཏེ་ལུས་རྩལ་པ་རྩེ་གྲའི་འགུལ་སྟངས་ཀྱིས་ཡར་འཕགས་སོང་། ཁོས་གཞོན་ནུའི་
ལོ་ཟླར་དེ་ལྟའི་འགུལ་སྟངས་ཀྱིས་ཕ་མར་སྤྲོ་བའི་དབུ་འཕང་གཏོད་མྱོང་། སྤྱིར་ལག་པས་
གཟུགས་པོ་མི་ཐེག་ཀྱང་སྒྲོམ་སྐྱོར་ལ་དམ་པོར་འཇུས། དེ་དུས་སྒྲོམ་སྐྱོར་གྱི་སྲུབས་ཀ་ནས་
སྤྱི་སྤྱོད་རླངས་འཁོར་མཐོང་སོང་། རླངས་འཁོར་གྱི་འཛེར་སྒྲས་གཙང་པོའི་རླབས་སྒྲ་རྣ་བའི་
བདུད་རྩིར་འགྱུར་རྒྱུའི་སྐལ་པ་ཕྲའོ། །ཁོས་སྐད་ངག་གཉོམ་པོས “སྙིང་ཉེ་བའི་ཕ་མ། བདག་
ནི་ཁྱོད་གཉིས་ལ་ནམ་ཡང་དགའ་འོ" ཞེས་སྨྲ་གིན་ལག་ཟུང་གློད་སོང་།
དེ་དུས་རླངས་འཁོར་ཟམ་པའི་སྒང་རྒྱུན་མི་ཆད་པར་རྒྱུ་བཞིན་མཆིས།
16གཟུགས་འགྱུར་ཟིན་ཐོ།
ཐབ་གཉེར།
ཕ་མ་གཉོམ་ཆུང་དེ་གཉིས་ཀྱིས་ཕོ་ལོ་བཅུ་དྲུག་ཏུ་སོན་པའི་ཁའར་རོ་སེ་མན་ཨ་རིར་
སྤྱུགས། གང་ལགས་ཤེ་ན། བྲན་མོ་ཞིག་གི་བསླུ་བྲིད་ལས་བྱི་ཕྲུག་བཙས་པས་སོ། །ཁའར་
གྱིས་གྲུ་གཟིངས་ནེའུ་ཡོག་གྲུ་ཁར་དལ་བུར་འབྱོར་དུས་སྐད་ཅིག་མར་ཡུན་རིང་སྨོན་
པ་ཤོར་བའི་རང་དབང་ལྷ་མོའི་སྐུ་འདྲ་ཉི་འོད་རྣམ་པར་བཀྲ་བའི་ཀློང་ནས་མཐོང་ལམ་
དུ་མངོན་ཅིང་། ལྷ་མོའི་ཕྱག་གི་བྱམས་བརྩེའི་རལ་གྲི་འཕྱར་བ་ཙམ་གྱིས་རང་དབང་གི་
མཁའ་དབུགས་ཟབ་གསལ་གྱི་ཐུགས་ཀ་ནས་མཆེད་པའི་སྣང་བའང་འཆར།
“ཅི་འདྲའི་མཚར་བ་ལ།” ཁོས་ཆིག་ལབ་རྒྱག་གིན་གྲུ་ལས་འབབ་དགོས་པའང་
བརྗེད། དེ་དུས་རྡོག་ཁྲེས་ཁྱེར་བའི་འགྲུལ་པ་ཁྱུ་དང་ཁྱུ་འཚང་གས་གོ་མེད་ཚོར་མེད་ངང་
གྲུ་གཅལ་གྱི་མཐའ་སྒྲོམ་བར་འདེད།
“ཝ་ཡེ། ཁྱོད་གྲུ་གཟིངས་ནས་འབབ་ཨེ་འདོད” ཅེས་ཐེངས་འདིའི་ལྗོངས་རྒྱུར་
སྟེས་དབང་དུ་ཕྲད་པའི་སྐྱེས་པ་དེས་དྲིས། “བདག་འཕྲལ་མར་འབབ་བོ” ཞེས་ཁའར་
གྱིས་འཛུམ་ཆུང་ཤིག་སེར་སྨྲ་གིན་སྣང་དོགས་ཅི་ཡང་མེད་པར་རྡོག་ཁྲེས་ཕྲག་ཏུ་ཁུར།
མཐར་མི་ཚོགས་ཀྱི་ཀློང་ནས་ལག་པ་གཡུག་བཞིན་པའི་སྐྱེས་པ་དེར་མིག་གིས་སྐྱེལ་ཐུང་
བྱས། སྐབས་དེར་གློ་བུར་དུ་ཆར་གདུགས་གྲུ་གཟིངས་སུ་ལུས་པ་དྲན་པས་སྐྱེས་པ་དེར་
རྡོག་ཁྲེས་ལྟོས་ཞེས་སྐུལ་ཏེ་འཚུབ་ཆ་དང་བཅས་དུ་བའི་རྒྱུ་ཕྱོགས་ལྟར་འཚོལ་བའི་ལམ་
17འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དུ་ཆས། འགྲུལ་པ་ཐམས་ཅད་ངོགས་སུ་ཐོན་ཟིན་པས་གྲུ་གཟིངས་ཀྱི་མྱུར་བགྲོད་ལམ་
བུའི་སྒོ་བརྒྱབ་འདུག ཁོ་འཁོར་ཁང་དང་། ཁྱམས་ར་གྲངས་ལས་འདས་པ་བརྒྱུད་དེ་སྐས་
གདང་རེ་རེ་བཞིན་འགོས་མཐར་བསྐྱར་ཟློས་བཞིན་ཡིག་ཅོག་བཤམས་པའི་ཁང་སྟོང་
ཞིག་ཏུ་ཐེངས་གཉིས་ཙམ་འབྱོར། ཚུལ་དེ་ནི་ལམ་ནོར་ཐེབས་པ་སྨོས་ཅི་དགོས། དེ་ལྟར་
ཅི་བྱ་གཏོལ་བྲལ་དུ་གྱུར་ཅིང་། མིའི་གྲིབ་མ་ཙམ་ཡང་མཐོང་ཆོས་སུ་མ་གྱུར། རྣ་ལམ་དུ་
ཐོས་པ་ནི་གྲུ་གཅལ་ངོས་ནས་གྲགས་པའི་རྡོག་སྒྲ་དང་། ཐག་རིང་གི་གྲུའི་སོ་འཁོར་གྱི་
སྒྲ་ཙམ་མོ། །ཁོ་གང་སར་ཉུལ་མཐར་ཅི་བསམ་མེད་པར་སྒོ་ཆུང་ཞིག་ཤེད་ཀྱིས་བརྡུངས།
“སྒོ་བརྒྱབ་མེད།” མི་ཞིག་གིས་གྲུའི་ནང་ནས་སྨྲས། ཁོས་སྒོ་མོ་ཤེད་ཀྱིས་བུད། “འོ། སྒོ་
ཤེད་ཀྱིས་བརྡུངས་ནས་དོན་ཅི་ཞིག་ཡོད” ཅེས་ཕོ་རྒོད་སྟོབས་ཆེན་ཞིག་གིས་ཇི་མི་སྙམ་
པའི་མིག་མདངས་ཀྱིས་ཅེར་གྱིན་དྲིས། སྤྱིར་ཁང་ཆུང་གྲང་ངར་ཅན་དེའི་མུན་པའི་ཀློང་
དུ་འོད་ཀྱི་ཉག་མ་ཞིག་འཁོར་ཁང་རྩེ་གྲའི་སྐར་ཁུང་ལས་འཕྲོ་བཞིན་པའོ། །གནས་དེར་
ཉལ་ཁྲི་གཅིག་དང་། ཆ་སྒམ་གཅིག ད་དུང་རྐུབ་སྟེགས་རྒྱབ་བསྙེས་ཅན་གཅིག་བཅས་
སོ་སོར་བཤམས་འདུག ཁའར་གྱིས “བདག་ལམ་ནོར་ཐེབས་སོང” ཞེས་སྨྲས་རྗེས་སླར་
ཡང “གྲུ་གཟིངས་འདི་དེ་འདྲའི་ཆེ་བ་ལ་ཨང་། བདག་ལ་ལྗོངས་རྒྱུའི་སྐབས་དེ་ལྟའི་ཚོར་
སྣང་ཁྱོན་ནས་མ་བྱུང” ཞེས་ཀྱང་སྨྲས། མི་དེས་བློ་ཡིད་ཚིམ་པོས “ཁྱོད་ཀྱིས་སྨྲས་པ་ལྟར་
རོ” ཞེས་སྨྲ་གིན་སྒམ་ཆུང་ཞིག་གི་ལྕགས་ཟྭ་བཟོ་བཅོས་བྱ་རྒྱུར་བྲེལ། “ཡར་ཤོག “མི་
དེས་སྨྲས། ཁའར་གྱིས “ཁྱོད་ལ་འགོག་སྐྱོན་མི་བཟོའམ” ཞེས་སྨྲ་གིན “འཇར་མན་བ་
ཨེ་ཡིན” ཞེས་ཀྱང་དྲིས། འདི་ནི་ཨ་རིར་ཐོག་མར་འབྱོར་བའི་འགྲུལ་པར་དོན་མེད་ཀྱི་
བགེགས་བར་མི་ཕོག་པའི་ཕྱིར་ཏེ། དཔེར་ན། ཨེར་ལན་པས་བརྩམས་པའི་བྱ་ངན་སྤྱོད་
ངན་ལྟ་བུའོ། ། “ཡིན། ཡིན།” མི་དེས་ལན་བཏབ། འོན་ཏེ་ཁའར་ནི་སྔར་ལྟར་གྱ་ཚོམ་གྱི
རྒྱ་རུ་ཚུད། སྐབས་དེར་མི་དེས་འཕྲལ་དུ་ལྕགས་སྒོ་ཤེད་ཀྱིས་བརྒྱབ་པས་ཁོ་མུན་པའི་ཀློང་
18གཟུགས་འགྱུར་ཟིན་ཐོ།
དུ་ལུས། “མི་ཞིག་གིས་གྲུ་ཀླད་ཀྱི་ཁྱམས་ར་ནས་ཁང་ཤོད་ཀྱི་བདག་ལ་ལྟ་དུས་བཟོད་པའི་
གླགས་དང་བྲལ” ཞེས་མི་དེས་སྨྲས། “ཅིའི་ཕྱིར་བཟོད་པའི་གླགས་དང་བྲལ་ལམ།”
ཁའར་གྱིས་མུ་མཐུད “འགྲུལ་པ་གཅིག་ཀྱང་མེད་པས་སུས་ལྟའམ” ཞེས་སྨྲ་གིན་སེམས་
པ་ལྷོད་ལ་མ་ཕབ་པར་ཉལ་ཁྲིའི་གམ་དུ་བཅར། “བདག་གིས་ཟེར་ན་ད་ལྟ་མི་ཞིག་གིས་
བལྟས་ན།” མི་དེས་དེ་ལྟར་སྨྲས། དེ་དུས་ཁའར་གྱི་སེམས་ཁོང་དུ “ད་ལྟ་སུས་ཁོར་
ལྟའམ།” སེམས་ཀྱིན “མི་དེ་ནི་ཅི་འདྲའི་འདྲིས་དཀའ་བ་ཞིག་རེད་ཨང” སྙམ། “ཁྱོད་
ཉལ་ཁྲིའི་སྒང་ཉོལ། ཕ་གིར་ཁོད་ཡངས།" མི་དེས་སྨྲས། ཁའར་གྱིས་ནུས་ཤུགས་ཡོད་རྒུས་
འགོས་ཀྱིན་དེ་ལྟའི་ངལ་བ་འབྲས་མེད་ཀྱི་ཆོ་མེད་བྱ་བར་ཞེ་ནས་ཁྲེལ་འོངས། གློ་བུར་
དུ “དཀོན་མཆོག་མཁྱེན། བདག་གི་རྡོག་ཁྲེས” ཞེས་བོས། “རྡོག་ཁྲེས་གང་དུ་ཡོད།” “གྲུ་
གཅལ་དུ་བསྡད་པའི་ངོ་ཤེས་ཤིག་གི་ལག་ཏུ་ཡོད། འོ། ཁོའི་མིང་ལ་ཅི་ཟེར” ཞེས་སྨྲ་གིན་
ཨ་མས་བཟོས་པའི་སྟོད་གོས་ཀྱི་ཁུག་མ་ལས་མིང་བྱང་ཞིག་བཏོན་ཏེ “པུར་ཐེ་པོ་མོ། ཨོ།
ཧྥུ་རན་ཚི་པུར་ཐེ་པོ་མོ་ཟེར” ཞེས་སྨྲས། མི་དེས “ཁྱོད་ལ་རྡོག་ཁྲེས་དེ་ལྟར་མཁོའམ།”
ཞེས་དྲིས། “ལོས་མཁོ།” ཁའར་གྱིས་ལན་བཏབ། “འོ་ན། མི་རྒྱུས་མེད་ཅན་ལ་བཅོལ་
དོན་ཅི།” “བདག་གི་ཆར་གདུགས་གྲུ་གཟིངས་སུ་ལུས། འཚོལ་བར་བྲེལ་བས་རྡོག་ཁྲེས་
མི་བཅོལ་ཀ་མེད་རེད། ད་ནི་ལམ་ནོར་ཐེབས་པས་ལན་སོང་།” “ཁྱོད་གཅིག་པུ་ཨེ་ཡིན།
གྲོགས་པོ་མེད་དམ།” “མེད། བདག་གཅིག་པུའོ” ཞེས་སྨྲ་གིན་མི་དེར་ཅིས་ནས་ཀྱང་
སྐྱབས་འཇུག་ཞུས་ན་འོས་ཤིང་འཚམ་སྙམ། “ད་ལྟ་ཁྱོད་ཀྱི་རྡོག་ཁྲེས་བོར་ཟིན་ན་ཆར་
གདུགས་འཚོལ་རྒྱུའི་ངལ་བ་བརྩམས་ནས་ཅི་བྱེད།” མི་དེས་རྐུབ་སྟེགས་རྒྱབ་བསྙེས་
ཅན་དེར་བསྡད་ནས་ཁོའི་བྱ་བར་དོ་ཁུར་བརྩམས། ཡང “ཡིད་རྟོན་སྒོས་བྱ་བ་ལམ་ལྷོངས་
ཡོང་ཐུབ” ཅེས་གནག་ཅིང་སྟུག་པའི་མགོ་སྐྲ་ཐུང་ངུ་དེ་ཤད་ཀྱིན་མུ་མཐུད “གྲུ་གཟིངས་
སྒང་གི་མིའི་ཀུན་སྤྱོད་ཀྱང་གྲུ་ཁ་མི་འདྲ་བའི་འགྲོས་ལྟར་འགྱུར་བཞིན་པའོ། །ཅི་སྟེ་ཧེན་
19འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པུར་ཅིའི་གྲུ་ཁར་ཡིན་ཚེ། སྐྱེས་པ་དེས་ཁྱོད་ཀྱི་རྡོག་ཁྲེས་སྲུང་ངེས། འོན་ཏེ་གནས་འདིར་
སྐྱེས་པ་དེ་རྡོག་ཁྲེས་དང་ལྷན་ཅིག་གར་སོང་ཆ་མེད་དུ་འགྱུར་ངེས” ཞེས་སྨྲས། “འོ་ན།
བདག་མྱུར་དུ་ལྟ་བར་འགྲོའོ། །” ཁའར་གྱིས་དེ་ལྟར་ཤོད་ཀྱིན་ཉལ་ཁྲིའི་སྒང་ནས་ཙོག
མི་དེས “ཁྱོད་ཉོལ” ཟེར་གྱིན་ཁའར་གྱི་བྲང་ཁ་ནས་མནན་ཏེ་ཉལ་ཁྲིའི་སྒང་ཤེད་ཀྱིས་
བུད། “ཅིའི་ཕྱིར་འདི་ལྟར་བྱ་བའམ།” ཁའར་གྱིས་འཚིག་ཟ་ཆེན་པོས་སྨྲས། མི་དེས “ཁྱོད་
གཅིག་པུས་ཅི་ཡང་མི་བཏུབ” ཅེས་སྨྲས་ཤིང་། སླར་ཡང “བདག་ཀྱང་ཕྱིར་འགྲོ། བདག་
ཅག་ལྷན་ཅིག་འགྲོའོ། །སྐྱེས་པ་དེས་ཁྱོད་ཀྱི་རྡོག་ཁྲེས་འཁྱེར་ཟིན་པས་བཙལ་ཀྱང་མི་རྙེད།
དེ་ནི་ངལ་བ་འབྲས་མེད་དོ། །ཡང་ན། སྐྱེས་པ་དེས་ད་ལྟའང་སྲུང་བཞིན་བསྡད་ན་གླེན་
པར་ཟད་པས་མུ་མཐུད་ཁྱོད་ལ་སྒུག་ངེས། ཡང་ན། གཞུངས་དྲང་ཅན་ཞིག་ཡིན་ཚེ་གནས་
དེར་ཁྱོད་ལ་ནམ་ཡང་སྒུག་ངེས། དེ་ལྟར་ན་འགྲུལ་པ་ཚང་མ་བུད་ཚར་རྗེས་བཙལ་ན་མི་
ལེགས་སམ། ད་དུང་ཁྱོད་ཀྱི་ཆར་གདུགས།” “ཁྱོད་ཀྱིས་གྲུ་གཟིངས་འདིར་རྒྱུས་མངའ་
ཆེན་པོ་ཨེ་ཡོད། “ཁའར་གྱིས་གྱ་ཚོམ་དང་བཅས་དྲིས། མི་དེས་གྲུའི་སྒང་གི་མི་རྣམས་
ཀྱིས་འོད་ཟེར་མེད་ཤུལ་གྱི་ཀློང་ནས་དངོས་པོ་བཙལ་ནས་རྙེད་པར་ཡིད་མི་རྟོན། དེ་ལྟའི་
བསམ་སྟངས་ནི་མི་ཞིག་གི་བློ་ཡུལ་ལས་འགོངས་སོ། ། “བདག་ནི་གྲུ་གཟིངས་འདིའི་
ཐབ་གཉེར་རོ། །” མི་དེས་སྨྲས། “ཁྱོད་ཐབ་གཉེར་ཨེ་ཡིན།” ཁའར་གྱིས་རང་དབང་
མེད་པར་སྐད་ཅོར་བརྒྱབ། འདི་ནི་ཁའར་གྱི་བསམ་ཡུལ་ལས་འདས་པས་གྲུ་མོ་གཉིས་
བཏེགས་ཀྱིན་མི་དེར་ཞིབ་ལྟ་བྱས། “འོ། བདག་དང་། སི་རོ་ཝ་ཁེ་བ་སྡོད་སའི་གནམ་དྲ་
ལས་འཁོར་ཁང་མཐོང་ཐུབ། བདག་གིས་གནས་དེར་བྱ་བ་ལས་བཞིན་ཡོད།” ཐབ་གཉེར་
གྱིས་སྨྲས། ཁའར་གྱིས “བདག་ནི་ནམ་ཡང་ལག་རྩལ་པའི་བྱ་བར་དབྱིངས་ཡོད་མཁན་
ཞིག་གོ" ཞེས་སྨྲས་རྗེས་རྟག་བརྟན་འགྱུར་མེད་ཀྱི་འདུན་པ་དེ་ཡིད་ལ་འཆང་གིན “ཅི་
སྟེ་བདག་འུ་ཐུག་ཐབས་ཟད་ཀྱིས་ཨ་རིར་བྱོལ་བ་མིན་ན་སླད་མར་བཟོ་བཀོད་པ་ཞིག་ཏུ་
20ཆོག་གམ།”
གཟུགས་འགྱུར་ཟིན་ཐོ།
འགྱུར་སྲིད” ཅེས་སྨྲས། “ཁྱོད་ཅིའི་ཕྱིར་ཨ་རིར་བྱོལ་ལམ།” “དེའི་སྐོར་མ་གླེང་ན་
ཁའར་གྱིས་ལག་པ་གཡུག་གིན་འདས་པའི་དྲན་འཆར་ཐམས་ཅད་བརྗེད་
ན་སྙམ། སྐབས་དེར་ཁའར་གྱིས་འཛུམ་ཆུང་ཤིག་སེས་ཐབ་གཉེར་ལ་ལྟ་བའི་ཚུགས་ཀ་ནི་
གང་དེར་སྐྱབས་བཅོལ་ཞུ་བའི་ངང་ཚུལ་ལས་མ་འདས། “རྒྱུ་རྐྱེན་ཞིག་ངེས་པར་དུ་ཡོད་
སྲིད།” ཐབ་གཉེར་གྱིས་དྲིས། འོན་ཏེ་འདི་ནི་སུས་ཀྱང་ཤོད་མི་བཏུབ། ཐབ་གཉེར་གྱིས་ཅི་
ལྟར་དྲིས་ཀྱང་ལན་ཞིག་ནམ་ཡང་རག་ཐབས་བྲལ། “ད་ལྟ་བདག་གིས་ཀྱང་ཐབ་གཉེར་
བྱས་ཆོག “ཁའར་གྱིས་དེ་ལྟར་ཤོད་ཀྱིན་མུ་མཐུད” ད་ལྟ་ཕ་མ་གཉིས་ལ་ཆ་བཞག་ན།
བདག་གིས་བྱ་བ་གང་ཞིག་བསྒྲུབས་ཀྱང་སྣང་དོགས་ཅི་ཡང་མི་བྱེད” ཅེས་སྨྲས། “བདག་
གི་གནས་འདིར་སྡོད་མཁན་ཅི་ཡང་མེད།” ཐབ་གཉེར་གྱིས་བསམ་གཟས་ཏེ་དེ་ལྟར་
ཤོད་ཀྱིན་ལག་པ་གཉིས་དོར་མའི་ཁུག་མར་བཅུག་ཅིང་། ལྟེབ་གཉེར་ཤོར་བའི་ཀོ་བའི་
གོས་ཐུང་ཐལ་མདོག་ནང་ནས་རྐང་པ་གཉིས་ཉལ་ཁྲིའི་ཐོག་ཕྱིར་བསྲིངས་པས་ཁའར་
གྱང་གི་འགྲམ་དུ་མི་གཡོལ་ཀ་མེད་དུ་གྱུར། “ཁྱོད་གྲུ་གཟིངས་འདི་ནས་ཁ་བྲལ་འདོད་
དམ།” “འདོད། དེ་རིང་ཁ་བྲལ་རྒྱུའོ། །” “ཅིའི་ཕྱིར། ཁྱོད་བྱ་བ་འདིར་མི་དགའ་འམ།”
“མི་དགའ། སྲོང་པོར་སྨྲས་ན། བྱ་བ་ཅི་ཞིག་ཡིན་ཡང་རྩ་བ་ནི་དགའ་མིན་ལ་རག་
ལས་མེད། འོན་ཏེ་ཁྱོད་ཀྱིས་བཤད་པ་ཡང་དེ་ལྟ་དེ་ལྟར་ཏེ། བདག་བྱ་བ་འདིར་ཁྱོན་ནས་
དགའ་པོ་མེད། ཁྱོད་ཀྱིས་ཞེ་གཏིང་ནས་ཐབ་གཉེར་ཞིག་བྱེད་མི་འདོད་ཀྱང་བྱ་བ་འདི་
ལས་རྒྱུ་ཤིན་ཏུ་སླ། བདག་གིས་ཁྱོད་ལ་ཁ་ཏ་ཞིག་བྱའོ། །ཐབ་གཉེར་གྱི་བྱ་བ་འདི་གཏན
ནས་མ་སྒྲུབས། མ་གཞིར་ཁྱོད་ལ་ཡོ་རོབ་ཀྱི་སློབ་ཆེན་འགྲིམ་རྒྱུའི་མོས་པ་ཆེ་མོད། ཅིའི་
ཕྱིར་གནས་འདིར་ཡོན་ཏན་མི་སློབ། ཅི་ལྟར་ཡང་ཨ་རིའི་སློབ་ཆེན་ནི་གང་ལས་ཀྱང་
སྟོབས་ཆེའོ། །” “དེ་ལྟར་ཡིན་མི་སྲིད།” ཁའར་གྱིས་མུ་མཐུད “བདག་ལ་སློབ་ཆེན་
འགྲིམ་བྱེད་ཀྱི་དཔལ་འབྱོར་མེད། བདག་གིས་དཔེ་ཆ་གང་ཞིག་ལས་སྐྱེས་བུ་དེ་འདྲ་
21འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིག་གི་སྐོར་བཀླགས་མྱོང་བ་སྟེ། ཉིན་མོ་གླ་པ་རྒྱུག མཚན་མོར་སློབ་སྦྱོང་བྱས་ནས་
མཐར་འབུམ་རམས་པར་གྱུར་ཏོ། །བདག་གི་དྲན་ངོར་གྲོང་སྤྱིའང་བྱས་སྐད། འདི་ནི་རྩོལ་
བ་དཔྱིས་ཕྱིན་པའི་འབྲས་བུའོ། །ཁྱོད་ཀྱིས་བསམས་ན་དེ་ལྟར་ཨེ་རེད། བདག་ལ་ནི་དེ་
འདྲའི་སྙིང་རུས་མེད་ཅིང་། སྦྱངས་འབྲས་ཀྱང་ཕུལ་དུ་བྱུང་བའི་སློབ་མ་ཞིག་མིན། སྲོང་
པོར་སྨྲས་ན། བདག་ནི་སྐྱིད་འདོད་ལེ་ལོ་ཅན་གྱི་སློབ་བྱོལ་པ་ཞིག་གོ །སྤྱིར་གནས་འདིའི་
སློབ་གྲྭའི་སྒྲིག་ལམ་ནན་པོ་ཡིན་སྲིད། བདག་གིས་དབྱིན་ཡིག་ཚིག་གཅིག་ཀྱང་མི་ཤེས།
བདག་གིས་བསམས་ན། གནས་འདིའི་ཡུལ་མིས་ཕྱིར་སྡོད་མི་སྣར་ཕྱོགས་རིས་གཅོད་
ངེས།” “དོན་དག་དེ་ཁྱོད་ཀྱིས་ཀྱང་ཐོས་ཨེ་མྱོང་། ད་ནི་ཅི་འདྲའི་བཟང་ཨང་། བདག་
ལ་གཞན་ཡུལ་ནས་མཆེད་གྲོགས་དམ་པ་ཕྲད་སོང་། ལྟོས། འུ་ཅག་ད་ལྟ་འཇར་མན་གྱི་གྲུ་
གཟིངས་སྒང་བསྡད་པ་མིན་ནམ། འདི་ནི་ཧན་པུར་ཅི་སྟེ། ཨ་མེ་རི་ཁ་གླིང་གི་མཚོ་འགྲུལ་
སྐྱེལ་འདྲེན་ཀུང་སིར་གཏོགས་སོ། །འོན་ཏེ་འདིའི་སྒང་གི་འགྲུལ་པ་ཚང་མ་འཇར་མན་པ་
མ་ཡིན་པ་ཅིའི་ཕྱིར། གྲུ་དཔོན་ཡང་རོ་མ་ནི་ཡ་བའོ། །ད་དུང་ཧྲུའུ་པའར། འདི་ཀོ་ཐམས་
ཅད་མི་ཞིག་གི་བསམ་ཡུལ་ལས་འདས་སོ། །ཁྱི་ལྡོམ་ལྟ་བུའི་མི་ངན་ཁོས་འཇར་མན་གྱི་
གྲུ་གཟིངས་སྒང་འཇར་མན་པར་གཙེས་སོ། །ཁྱོད་ཀྱིས་བསམས་ན་ཅི་འདྲ་རེད། “ཐབ་
གཉེར་གྱིས་དབུགས་དབྱུང་མི་བཏུབ་པའི་ཚུལ་གྱིས་དེ་ལྟར་སྨྲས་ཤིང་། གུང་མཛུབ་གནམ་
ལ་ཀེར་གྱིན “བདག་གིས་རྐང་གི་སེམས་སྡུག་སེལ་ཕྱིར་སྨྲས་པ་ཙམ་མོ། །བདག་གིས་
ཁྱོད་ལ་དེ་ལྟར་སྨྲས་ཀྱང་ཕན་མི་བཏུབ། ཁྱོད་ནི་མི་རྐྱང་དབུལ་པོ་ཞིག་ཡིན་པས་སོ། །འོན་
ཏེ་འདི་ནི་ཐལ་དྲགས་པའི་བྱ་ངན་ཞིག་མ་ཡིན་ནམ” ཞེས་ཁུ་ཚུར་གྱིས་ཅོག་ཙེ་ཤེད་
ཀྱིས་བརྡུངས་ནས་མིག་ཟུང་མཛོག་མགོར་ཅེར། སླར་ཡང “བདག་གིས་གྲུ་གཟིངས་ཤིན་
ཏུ་མང་པོར་བྱ་བ་བསྒྲུབས་མྱོང་།” ཐབ་གཉེར་གྱིས་ཁ་ཏོན་གྱི་ཚུལ་ལྟར་དབུགས་ཐེངས་
གཅིག་ལ་གྲུ་གཟིངས་ཉི་ཤུའི་མིང་བསྟུད་མར་དྲངས་པས་ཁའར་རྦད་དེ་འཐོམ་ཞིང་སྦྲིད་
22པར་གྱུར།
གཟུགས་འགྱུར་ཟིན་ཐོ།
“བདག་ནི་རྟག་ཏུ་བྱ་བ་སྒྲུབ་མཁས་པས་ཀུན་གྱི་བསྔགས་པའི་ཡུལ་དུ་གྱུར་
ཅིང་། གྲུ་དཔོན་གྱིས་ཡིད་རྟོན་སའི་ལས་མི་ཞིག་གོ །དེའི་ཕྱིར་ཚོང་གྲུ་གཅིག་ཏུ་མ་མཐར་
ཡང་ལོ་འགའ་བསྟུད་མར་བྱ་བ་བསྒྲུབས་མྱོང་།” ཐབ་གཉེར་གྱིས་དེ་ལྟར་འཆད་ཀྱིན་
ཡར་འགྲེངས་བྱུང་། ཚུལ་དེ་ནི་ཁོའི་མི་ཚེའི་ལེགས་བྱས་ཀྱི་འབྲས་བུའི་ཚུལ་དུ་ཟད་དམ་
སྙམ། “བཙོན་ཁང་ལྟ་བུའི་གནས་འདིར་བྱ་བ་གང་ཞིག་བསྒྲུབས་ཀྱང་རང་དབང་དང་
སྤྲོ་སྣང་ཏིལ་འབྲུ་ཙམ་ཡང་མེད་པས་བསམས་ཤིང་བསམས་ན་སྙིང་པོ་མི་འདུག བདག་
ནི་གནས་འདིར་སྐྱེས་པ་གཉོམ་ཆུང་ཞིག་སྟེ། ནམ་ཡང་ཧྲུའུ་པའར་གྱི་མིག་གི་ཚེར་
མའམ། གཞན་རྟེན་གྱི་སྲིན་འབུ་ཁོ་ནའོ། །ཁྱོད་ཀྱིས་རྟོགས་སམ། བདག་གིས་ནམ་ཡང་
རྟོགས་ཐབས་བྲལ་སོང” ཞེས་སྨྲས། “ཁྱོད་ཀྱིས་འདི་ལྟར་བཟོད་སྒོམ་བྱ་མི་ཉན།” ཁའར་
གྱིས་སེམས་འགུལ་དྲག་པོས་སྨྲས། དེ་དུས་ཁོས་རང་ཉིད་རྒྱུས་མེད་ཀྱི་སྐམ་ས་ཆེན་པོའི་
མཚོ་ངོགས་ཤིག་ཏུ་མཆིས་ཤིང་། རྐང་འོག་ནི་རླབས་ཀྱིས་ཡོ་ལང་གིས་བསྐྱོམས་པའི་གྲུ་
གཟིངས་ཤིག་ཡིན་པ་མ་ཚོར། སྤྱིར་ཐབ་གཉེར་གྱི་ཉལ་ཁྲིའི་སྒང་མགྲོན་པོ་ཁྱིམ་དུ་འབྱོར་
བའི་སྣང་བ་འཆར་ཏོ། ། “ཁྱོད་ཀྱིས་གྲུ་དཔོན་བཙལ་ཨེ་མྱོང་། རང་བརྩིའི་ཐོབ་ཐང་རྩོད་
ཨེ་མྱོང་།" “ཝ་ཡེ། ཁྱོད་བུད་ཅིག ཁྱོད་རང་གནས་འདི་ནས་གྱེས་ན་ལེགས། བདག་ནི་
ཁྱོད་གནས་འདིར་ཉར་མི་འདོད། ཁྱོད་ཀྱིས་བདག་གི་སྐད་ཆ་རྣ་རྒྱབ་ཀྱི་རླུང་བུར་བརྩིས་
སོང་། ད་དུང་བདག་ལ་བསམ་ཚུལ་འདོན་མགོ་བརྩམས། བདག་གིས་ཅིའི་ཕྱིར་གྲུ་དཔོན་
འཚོལ་དགོས” ཞེས་ངལ་དུབ་དང་བཅས་ངོ་གདོང་སྦར་མོས་བཀབ་བྱུང་། “བདག་གིས་
ཁོར་ཐབས་ཤེས་ལེགས་པོ་ཞིག་འདོན་མི་སྲིད།” ཁའར་གྱིས་དེ་ལྟར་ཆིག་ལབ་བརྒྱབ་
ཅིང་། གནས་འདིར་ཕ་རོལ་པོས་དམའ་འབེབས་བྱེད་ཀྱི་ཐབས་ཤེས་འདོན་པ་ལས་རང་
གི་རྡོག་ཁྲེས་བཙལ་ན་ལེགས་སྙམ་མོ། །སྤྱིར་ཁའར་ལ་ཨ་ཕས་རྡོག་ཁྲེས་སྤྲོད་དུས་ཟུར་
ཟའི་ཉམས་ཀྱིས་རྡོག་ཁྲེས་འདི་ཁྱོད་ཀྱིས་དུས་ཡུན་ཅི་ཙམ་ཉར་ཐུབ་ཅེས་སྨྲ་མྱོང་། དེ་ལྟ་
23འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེ་ལྟར་ཏེ། ད་ལྟ་ཤིན་ཏུ་རྩ་ཆེ་བའི་རྡོག་ཁྲེས་དེ་ཕལ་ཆེར་བོར་བ་མིན་ནམ། ཁའར་སེམས་
རྣལ་དུ་ཕབ་དོན་ནི་ཨ་ཕས་ཇི་ལྟར་རྩད་གཅོད་བྱས་ཀྱང་ད་ལྟའི་གནས་བབ་ཅིས་ནས་
ཀྱང་རྟོགས་ཐབས་མེད་པ་དེའོ། །ཕ་ཡུལ་གྱི་འགྲུལ་པ་གཅིག་པས་ཀྱང་ནེའུ་ཡོག་ཏུ་སླེབས་
པ་ཁོ་ན་གླེང་ངེས། ཡང་ཁའར་བློ་ཕམ་སྐྱེ་དོན་ནི་རྡོག་ཁྲེས་ནང་གི་དངོས་པོ་ཅི་ཡང་
སྤྱོད་ཁོམ་མ་བྱུང་བ་དེའོ། །མ་གཞིར་སྟོད་གོས་བརྗེ་སྙམ་ཡང་བརྗེས་སའི་ཁང་པ་ཞིག་མ་
རྙེད། ད་ལྟ་ཁའར་མི་ཚེའི་བཤུལ་ལམ་འགྲིམ་མགོ་ཚུགས་པས་གོན་པ་གྲ་དག་ཅིག་གྱོན་
ན་ལེགས། ཅི་སྟེ་ནག་ནོག་དྲི་མས་སྦགས་པ་གྱོན་ན་གཏན་ནས་མི་རུང་། འོན་ཏེ་སྐྱོན་ཆ་
ཆེར་མེད་པ་སྟེ། རྡོག་ཁྲེས་བརླག་ཀྱང་དེ་འདྲའི་ཐབས་རྡུགས་ཤིག་ཀྱང་མིན་ངེས་པ་སྟེ།
རྡོག་ཁྲེས་ནང་གི་ནུབ་ལྭ་དེ་ལུས་ཐོག་ཏུ་གྱོན་པ་འདི་ལས་རྒྱུ་སྤུས་ཞན། དེ་ནི་བརྗེ་ལེན་དུ་
སྤྱོད་བྱེད་ཙམ་སྟེ། ཁའར་ཐོན་ཁར་ཨ་མས་ལྷན་པ་བསླན་པ་ཞིག་གོ །སྐབས་དེར་ཁའར་
གྱིས་རྡོག་ཁྲེས་ནང་གི་ཧྥུ་རོ་ན་སེ་རའི་ཕག་པའི་རྒྱུ་མ་དེ་དྲན་བྱུང་། དེ་ནི་ཨ་མས་བྱམས་
པའི་སེམས་ཀྱིས་བསྙོར་ནས་བྱིན་ཀྱང་ཕྲན་ཙམ་ལས་མ་བཟས། ད་ནི་ལྗོངས་རྒྱུའི་ངལ་
དུབ་ཀྱིས་ཟས་ཀྱི་དང་ག་ཉམས་པས་འཁོར་ཁང་ནས་བཙོངས་པའི་ཟས་ཁུ་བཏུངས་པ་
ཙམ་གྱིས་བཀྲེས་སྐོམ་བསལ་ཏོ། །དེ་དུས་ཁའར་གྱིས་ཕག་པའི་རྒྱུ་མ་ཞིག་ཐབ་གཉེར་ལ་
བྱིན་ན་ཅི་འདྲའི་དགའ་ཨང་སྙམ། གང་ལགས་ཤེ་ན། སྐྱེ་བོ་དེ་འདྲའི་རིགས་ལ་ཕན་ཅུང་
ཙམ་བཏགས་པས་ཀྱང་སེམས་པ་སྙི་མོར་གྱུར་པས་སོ། །དེ་ནི་ཁོས་ཨ་ཕའི་ས་ནས་སྦྱངས་
པའི་འཚོ་ཐབས་ཀྱི་མན་ངག་ཅིག་སྟེ། ཨ་ཕས་རྟག་ཏུ་ཚོང་འབྲེལ་ཡོད་པའི་བཟོ་པ་དཀྱུས་
མ་དེ་དག་ལ་དུ་བ་བྱིན་པའི་ངོ་སོས་བློ་འགུགས་ཐབས་བྱེད་དོ། །ཁའར་གྱིས་ཁུག་མར་
ཡོད་པའི་དངུལ་ལོར་གྱིས་གཞན་སེམས་བསླུ་བསམ་མོད། རྡོག་ཁྲེས་མ་རྙེད་པའི་གནས་
སྐབས་སུ་དེ་ལྟར་བྱ་མི་འདོད། ཁའར་གྱིས་སླར་ཡང་རྡོག་ཁྲེས་དྲན་གསོས། དེའང་ལྗོངས་
རྒྱུའི་སྔ་གཞུག་ཏུ་ཉིན་མཚན་ལྟོས་མེད་ངང་རྡོག་ཁྲེས་ལུས་དང་གྲིབ་མ་འགྲོགས་པའི་
24གཟུགས་འགྱུར་ཟིན་ཐོ།
ཚུལ་གྱིས་མ་བོར་བ་བྱས་མོད། ད་ལྟ་འགྲུལ་པ་རྒྱུས་མེད་ཅིག་ལ་ཡིད་རྟོན་སྒོས་བཅོལ་བ་
ནི་ཅི་འདྲའི་ཅོལ་ཆུང་གི་བྱ་སྤྱོད་ཅིག་རེད་ཨང་སྙམ། ཁའར་གྱི་མཚན་མོ་ལྔ་པོ་དེ་དག་གི་
སྣང་ཚུལ་ཏེ། སི་རོ་ཧྥ་ཁུའི་མིའུ་ཐུང་དེས་ཐོག་མཐའ་བར་གསུམ་དུ་རྡོག་ཁྲེས་ལ་མིག་ལྡིར་
ལྡིར་གྱིས་ཅེར་བའི་དོགས་སྣང་དྲན་པའི་ཀློང་དུ་འཆར། མིའུ་ཐུང་དེ་ཉལ་ཁྲི་གཉིས་ཀྱིས་
བར་ཆོད་པའི་ཁའར་གྱི་གཡོན་ཕྱོགས་སུ་ཉལ། རྟག་ཏུ་ཁའར་ཐང་ཆད་རྗེས་ཀྱི་གཉིད་
ངད་སྟུག་པོའི་གླགས་དང་བསྟུན་ནས་ཉིན་མོ་ལག་པའི་རྩལ་ལག་སྦྱོང་བྱེད་དང་། ཡང་ན།
འཁྲབ་སྟོན་དུ་སྤྱོད་བྱེད་ཀྱི་དབྱུག་པ་རིང་པོ་དེས་ལྐོག་ཏུ་བརྐུ་རྒྱུའི་འཆར་གཞི་བཏིངས་
སོ། །མིའུ་ཐུང་དེ་ནི་ཉིན་མོ་སྐྱེས་བུ་ལྷག་བསམ་རྣམ་དག་གི་ངང་ཚུལ་དུ་སྣང་མོད། མཚན་
མོར་རྟག་ཏུ་མལ་ལས་ལྡང་སྟེ་རྡོག་ཁྲེས་ལ་འགྲམ་ཆུ་ལྡང་བའི་ཚུལ་གྱིས་ཅེར་བཞིན་པའི་
རྐུན་མ་ཞིག་གོ །ཁའར་གྱིས་སྣང་ཚུལ་དེ་དག་གསལ་པོར་མཐོང་བ་སྟེ། འཁོར་ཁང་དུ་
དུས་མིན་གློག་སྒྲོན་སྦར་ཏེ་གནས་སྤོས་ཅུད་ཀྱིས་བཀྲམས་པའི་གོ་དཀའི་སྤྱི་བསྒྲགས་ལ
གནས་སྤོས་མི་སྣས་ཅ་ཅོ་འུར་ཟིང་སྒྲོགས་ཤིང་། གྲུ་གཟིངས་ཀྱི་སྒྲིག་སྲོལ་རྩིས་མེད་སྒོས་
ཡང་སེ་ལྟ་བས་སོ། །དེ་ལྟའི་གློག་སྒྲོན་ཁའར་གྱི་གམ་ནས་སྦར་དུས་སེམས་རྣལ་དུ་ཕབ་
པའི་གཉིད་ངད་སྟུག་པོའི་བདེ་བས་ལུས་སེམས་སྦྲིད་ཀྱང་། གློག་སྒྲོན་ཁ་ཐག་ཇེ་རིང་དུ་
གྱུར་པའི་འོད་མོག་ཀློང་གི་ཕྱོགས་བཞིར་མུན་པ་འཐིབས་དུས་ངེས་པར་དུ་མིག་ཟུང་ཆེར་
གདངས་ནས་ལྟ་དགོས། ཁའར་དེ་ལྟའི་ངལ་དུབ་ཀྱིས་ཡི་ཐང་ཆད་མོད། འདི་ཀོ་ཐམས་
ཅད་སྣང་བ་སྒྱུ་མའི་ཚུལ་ལྟར་ཡལ་ན་ཅི་འདྲའི་དགའ་ཨང་སྙམ། པུར་ཐེ་པོ་མོ། ཅི་སྟེ་
བདག་ལ་ཡུལ་དུས་ངེས་མེད་ནས་འཕྲད་ཚེ། ཁྱོད་ཡང་སྙིང་སྐྱེས་བུ་ཅི་འདྲ་ཞིག་ཡིན་
མིན་བརྟགས་པར་བྱའོ་ཡང་སྙམ།
སྐབས་དེར་རྒྱང་རིང་གི་ཕྱི་རོལ་ནས་སྒྲ་ཞིག་གྲགས་བྱུང་། དེ་ནི་བྱིས་པའི་རྡོག་སྒྲ་
ཞིག་དང་འདྲ་ཞིང་། སྐད་ཅིག་མར་གནས་འདིའི་ལྷིང་འཇགས་དཀྲོགས། རྡོག་སྒྲ་ཇི་ལྟར་
25འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཉེ་ན་དེ་ལྟར་གྲགས་ཆེ། བལྟས་ཚོད་ལ་སྐྱེས་པ་སྐོར་ཞིག་ཤྭ་འོད་ཉིལ་བ་ལྟར་ཚུར་ཡོང་
བའི་རྡོག་སྒྲའོ། །སྐྱེས་པ་དེ་དག་ཁྱམས་ར་གུ་དོག་པོར་རུ་སྟར་བསྒྲིགས་ནས་བསྐྱོད་ན་
རྡོག་སྒྲའང་འཕྲུལ་འཁོར་གྱི་སོ་འཁོར་སྒྲ་ལྟར་ཤིན་ཏུ་རྩུབ་བོ། །དེ་དུས་ཁའར་གྱིས་ཉལ་
ཁྲིའི་སྒང་སོས་དལ་བག་ཕེབས་ངང་ཉལ་ཏེ་རྡོག་ཁྲེས་བོར་བའི་སེམས་ཁྲལ་དང་། སི་རོ་ཧྥ་
ཁུའི་མིའུ་ཐུང་གི་རྨི་ལམ་ལྟ་བུའི་འཇིགས་དངངས་ཀློང་ནས་སད་ན་སྙམ། མཐར་ཁའར་
གྱིས་རུ་སྟར་བསྒྲིགས་པའི་སྐྱེས་པ་སྒོ་ཁར་སླེབས་ཚུལ་ཐབ་གཉེར་ལ་མཉམ་འཇོག་བྱོས་
ཞེས་འཚུབ་ཆ་དང་བཅས་སྐུལ། “འདི་ནི་གྲུ་གཟིངས་ཀྱི་རོལ་ཆའི་རུ་ཁག་གོ །” ཐབ་
གཉེར་གྱིས་སྨྲས་ཤིང་། སླར་ཡང “ཁོ་ཚོ་རོལ་མོ་དཀྲོལ་ཚར་མ་ཐག་གོ །ད་ལྟ་རྡོག་ཁྲེས་
ལེན་པར་འགྲོ་རྒྱུ་རེད། ཡ། བདག་ཅག་ཀྱང་ཐོག་མའི་འཆར་གཞི་ལྟར་ཐོན་འགྲོ” ཞེས་
ཁའར་གྱི་ལག་ནས་བཟུང་ཞིང་། ཉལ་ཁྲིའི་བླའི་གྱང་ངོས་སུ་བཀལ་བའི་འཕགས་མའི་སྐུ་
པར་དེའང་བྲང་ཁའི་མཚམས་སུ་བཅུག མཐར་རྡོག་ཁྲེས་ཁུར་ཏེ་ཁའར་དང་ཆབས་ཅིག་
འཁོར་ཁང་ནས་ཁ་བྲལ་ཏོ། །
“བདག་གིས་ད་ལྟ་གཞུང་ལས་ཁང་དུ་ཕྱིན་ཏེ་སྐུ་ཞབས་ཚོར་བདག་གི་བསམ་ཚུལ་
ཏེ། གྲུའི་སྒང་གི་འགྲུལ་པ་ཐམས་ཅད་ཐོན་ཟིན་པས་ཅི་ལའང་འཛེམ་དོགས་གནང་མི་
དགོས་པའི་སྐོར་ཞུ་འདོད།” ཐབ་གཉེར་གྱིས་སྐད་ངག་སྣ་ཚོགས་འགྲོས་ཀྱིས་ཡང་སེ་སྨྲས་
ཤིང་། གོམ་སྟབས་ཀྱང་དལ་བུར་སྤོས་མུར་རྐང་པ་ཡ་གཅིག་གློག་འཁྱུག་པ་ལྟར་བརྐྱངས་
ཏེ་བྱི་བ་ཞིག་རྡོག་པས་བརྫི་བར་བརྩམས། བློ་ཕམ་གྱི་ཡུལ་དུ་གྱུར་པ་ནི་བྱི་བ་དེ་དུ་བའི་
རྒྱུ་ཕྱོགས་ལྟར་ཁུང་བུར་འཛུལ་ཏེ་ཡལ་ཏོ། །དེ་དུས་ཐབ་གཉེར་གྱི་གོམ་སྟབས་ཤིན་ཏུ་དལ།
ཚུལ་དེ་ནི་ཁོས་བསམས་པ་ལྟར་རྐང་པ་གཉིས་མ་འགུལ་པའམ་ཅི་ཡིན་འཕྱང་མོ་ཉུག
ཁོ་གཉིས་ཐབ་ཚང་གི་གྲུ་ཟུར་བརྒྱུད་དུས་སྨད་ཤམ་བཙོག་པ་དཀྲིས་པའི་ན་ཆུང་མ་
ཁག་གཅིག་མཐོང་། དེ་དག་གིས་བསམ་གཟས་ཏེ་སྨད་ཤམ་བཙོག་པ་བཟོས་ནས་ཤིང་ཟོམ་
26གཟུགས་འགྱུར་ཟིན་ཐོ།
ཆེན་པོའི་ནང་སྡེར་མ་འཁྲུའོ། །ཐབ་གཉེར་གྱིས་མིང་ལ་རོ་ན་ཟེར་བའི་ན་ཆུང་མ་ཞིག་
གམ་དུ་བོས། ཁོས་མོའི་རྐེད་པར་འཐམས་ཏེ་གོམ་གསུམ་མདུན་དུ་སྤོས་ཤིང་། སླར་པང་དུ་
བཏབ་སྟེ་གནས་འདིའི་ཡུལ་གོམས་གཤིས་ལུགས་ཀྱི་ཉམས་འགྱུར་མངོན་པར་བྱས། “དེ་
རིང་གླ་ཕོགས་སྤྲོད་རན་པས་མཉམ་དུ་ལེན་པར་ཨེ་འགྲོ།” ཐབ་གཉེར་གྱིས་དྲིས། “ཅིའི་
ཕྱིར་སེམས་ཁྲལ་བྱའམ། ཁྱོད་ཀྱིས་བདག་གི་ཚབ་བྱས་ནས་བླངས་ན་ཆོག” ཅེས་ན་ཆུང་
མ་དེས་སྨྲ་གིན་ཁོའི་པང་ཁ་ནས་བྱོལ། སླར་ཡང “ཁྱོད་ལ་ཕོ་གསར་རྫིག་པོ་དེ་འདྲ་གང་
ནས་རྙེད་བྱུང” ཞེས་སྣང་དོགས་ཅི་ཡང་མེད་པར་དྲིས་པས་ན་ཆུང་མའི་ཚོགས་གད་མོ་
ཆེར་བགད་བྱུང་།
ཁོ་གཉིས་མུ་མཐུད་བསྐྱོད་པས་སྒོ་མོ་ཞིག་གི་མདུན་དུ་འབྱོར། སྒོའི་ཏོག་ཏུ་གའུ་
ཟུར་གསུམ་མ་ཞིག་གིས་བརྒྱན། དེ་ནི་ཕྲ་ཞིང་ནེམ་པའི་ལྷ་མོའི་གསེར་སྐུས་བཏེགས་
པའོ། །སྤྱིར་གྲུའི་རྒྱན་ཆ་ཡིན་པ་གང་ཞིག ཆེས་མཛེས་ཤིང་ལྟ་ན་སྡུག་གོ །ཁའར་གྱིས་
རང་ཉིད་གནས་འདིར་གཏན་ནས་ཡོང་མྱོང་མེད་པའང་རྟོགས། དེ་ནི་ལྗོངས་རྒྱུའི་གནས་
སྐབས་སུ་འཁོར་ཁང་རིམ་པ་རྩེ་གྲའི་འགྲུལ་པས་མཁོ་སྤྲོད་བྱ་རྒྱུའི་གནས་ཤིག་ཡིན་སྲིད།
ད་ལྟ་གད་དར་གྱི་གནས་སྐབས་སུ་འཁེལ་བས་གནས་གང་དུ་བསྐྱོད་ནའང་ཆོག ཕྲག་
པར་ཕྱགས་མ་ཁུར་བའི་སྐྱེས་པ་འགའ་ཕྲད་ཅིང་། དེ་ཚོས་ཐབ་གཉེར་བརྡ་དང་རྣམ་
འགྱུར་གྱིས་བསུས། ཁའར་གྱིས་དེ་ལྟའི་རྣམ་པར་ཡ་མཚན་ཆེན་པོ་སྐྱེས་སོང་། དོན་དམ་
དུ་ཁའར་འཁོར་ཁང་དུ་བསྡད་ཀྱང་གྲུ་གཟིངས་ཆེན་པོ་དེར་རྒྱུས་མངའ་ཅི་ཡང་མེད་པ་
འདྲ། དེ་ནས་གློག་སྐུད་བསྲིངས་པའི་ཁྱམས་ར་ཞིག་བརྒྱུད་དུས་གཡས་གཡོན་ནས་ཆུ་
ཚོད་ཀྱི་དྲིལ་བརྡ་རྒྱུན་ཆད་མེད་པར་གྲགས་འོངས།
ཐབ་གཉེར་གྱིས་གུས་གུས་ཞུམ་ཞུམ་གྱིས་སྒོ་མོ་ཞིག་བརྡུངས། མི་ཞིག་གིས “ཡར་
ཤོག” ཅེས་བོས་དུས་ཐབ་གཉེར་གྱིས་ཁའར་ལ་ནང་དུ་འཛུལ་རྗེས་དངངས་སྐྲག་བྱ་མི་
27འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རུང་བའི་ལག་བརྡ་བྱས། ཁའར་ཁོའི་རྗེས་སུ་བསྙེགས་ནས་སྒོ་འགྲམ་དུ་འབྱོར་རྗེས་གོམ་
པ་སྤོ་མཚམས་བཞག ཁའར་གྱིས་ཁང་པ་དེའི་ཤེལ་དྲ་གསུམ་རྩེག་བརྒྱུད་རྒྱ་མཚོའི་
རླབས་ལ་ཅེར་ཏེ་རླབས་ཕྲེང་གི་ཡོ་ལང་དྲག་པོ་མྱངས་པའི་བདེ་བས་སེམས་པ་སྤྲོ་བ་
འབུམ་འགྱུར་གྱིས་མྱོས། ཚུལ་དེ་ནི་ཁོས་ཉིན་ལྔའི་རིང་རྒྱ་མཚོ་མཐོང་མ་མྱོང་བའི་ངང་
ཚུལ་དང་ཅིས་མི་མཚུངས། གྲུ་ཤན་ལ་འཁོར་ལོ་ཆེན་པོ་སྣོལ་བ་དེས་གྲུར་འགོག་ཤུགས་
བསྣན་མོད། དེ་དག་གི་ལྗིད་ཤུགས་ཀྱིས་རླབས་ཀྱི་འདེགས་ཤུགས་འགོག་ཐུབ། ཅི་སྟེ་མི་
ཞིག་གིས་མིག་ཟུང་ཟུམ་བུས་བལྟས་ཚེ། འཁོར་ལོ་ཆེན་པོ་དེ་དག་ལྗིད་ཤུགས་ཁོ་ནའི་
ཀློང་གཡོ་འགུལ་བྱེད་པ་དང་མཚུངས་སོ། །དེ་དག་གི་དར་ཤིང་ཡང་དར་ཆ་རིང་པོས་
བརྒྱན། བལྟས་ཚོད་ལ་ཅི་འདྲའི་འཚང་ག་ཤིག་ཤིག་གི་ངང་ཚུལ་ལྟར་སྣང་ཡང་རླུང་བུའི་
རྒྱུ་ཕྱོགས་ལྟར་རང་དབང་གི་གར་ལ་རོལ་ཏོ། །དམག་གྲུ་ཞིག་དུང་སྒྲ་སྒྲོག་གིན་ཐག་རིང་
ནས་ཉེ་བར་བཅར། དམག་གྲུའི་སྒང་གི་སྒྱོགས་མདོང་དང་གོ་ཁྲབ་ལས་འཚེར་བའི་ཆེམ་
ཆེམ་འོད་ཀྱི་ཉག་མ་ནི་ཉེན་ཁའི་གནས་ལས་སྒྲོལ་བའི་ཞི་བདེའི་ཞིང་ཁམས་ཀྱི་འོད་སྣང་
དང་ཅིས་མི་མཚུངས། དེ་ལྟར་ཤེལ་དྲའི་སྲུབས་ལས་བལྟས་ཚེ། མི་ཞིག་གིས་རྒྱང་རིང་གི་
གྲུ་ཆུང་ཁྱུ་དང་ཁྱུ་རྩིབས་ཀྱི་མུ་ཁྱུད་ཀློང་ན་ཁད་ཀྱིས་རྒྱུ་བའི་འཕྲུལ་སྣང་སྐྱེ་སྲིད། འདི་ཀོ་
ཐམས་ཅད་ཀྱི་ཕག་ན་ནིའུ་ཡོག་ནི་ས་གཞིའི་ཕང་ནས་ཀྲོང་ངེར་འགྱིངས་ཏེ་སུམ་རྩེན་
བརྟོལ་ལམ་སྙམ་པའི་ཁང་རྩེག་མཐོན་པོའི་ཤེལ་དྲའི་སྲུབས་ནས་ཁོར་ཟུར་མིག་འཕེན་
གྱིན་པའི་ཚུལ་དུ་ཟད། མཐར་ཁའར་གྱིས་ཁང་པ་དེའི་དབུས་སུ་འགྲེངས་དུས་རང་ཉིད་
གནས་གང་དུ་སླེབས་པ་གཞི་ནས་རྟོགས་སོ། །
སྐུ་ཞབས་གསུམ་ཅོག་ཙེ་སྒོར་མོ་ཞིག་གི་མཐའ་ནས་བསྐོར་ཏེ་བསྡད་འདུག གཅིག་
ནི་གྲུ་ལྭ་སྔོན་པོ་གྱོན་པའི་དམག་དཔོན་དང་། གཞན་གཉིས་ནི་ཨ་རིའི་ལས་གོས་ནག
པོ་གྱོན་པའི་གྲུ་ཁའི་དཔོན་རིགས་གཉིས་སོ། །ཅོག་ཙེའི་སྒང་ཡིག་ཆ་སྣ་ཚོགས་བཤམས
28གཟུགས་འགྱུར་ཟིན་ཐོ།
འདུག དམག་དཔོན་དེས་ཡིག་ཆར་ལྟ་ཙམ་བྱས་རྗེས་དཔོན་རིགས་དེ་གཉིས་ལ་སྤྲད། དེ་
གཉིས་ཀྱིས་ཀྱང་ཀློག་གིན་ཀློག་གིན་ཚན་བཤུས་བྱས་ཏེ་རང་སོ་སོའི་ཡིག་ཁུག་ཏུ་བླུགས།
མཚམས་རེར་དཔོན་རིགས་ཤིག་གིས་ཀློག་གིན་གཞན་དེས་ཟིན་བྲིས་འགོད་དོ། །སྤྱིར་
ཀློག་དུས་ལྕེ་རྩེ་རྐན་ལ་སྦྱར་བའི་ར་སྒྲ་ཤིན་ཏུ་གསལ་པོར་གྲག་འོངས།
ཤེལ་དྲའི་གམ་གྱི་ཅོག་ཙེར་བསྡད་པའི་སྐུ་ཞབས་མིའུ་ཐུང་དེས་འཚུབ་ཆ་དང་
བཅས་རང་གི་གཟུགས་ཚད་དང་སྙོམས་པའི་མདུན་ཐད་ཀྱི་དཔེ་སྒྲོམ་སྒང་གི་རྩིས་ཐོ་ཆེན
པོ་ཞིག་ལ་ལྟ་བཞིན་མཆིས། འཁྲིས་སུ་དངུལ་སྒམ་ཞིག་ཀྱང་མཆིས་མོད། བལྟས་པ་ཙམ་
གྱིས་སྟོང་པ་ཡིན་པ་སུས་ཀྱང་རྟོགས་སླ།
ཤེལ་དྲ་རིམ་པ་གཉིས་པར་ཤེལ་ཡོལ་མེད་པས་མི་ཞིག་གིས་མིག་ཟུང་ཕྱིར་བསྲིངས་
ཏེ་རྒྱང་ལྟ་བྱ་ནུས། ཤེལ་དྲ་རིམ་པ་གསུམ་པའི་ཉེ་སར་སྐུ་ཞབས་གཉིས་སྐད་གདངས་
དམའ་པོས་ཁ་བརྡ་བྱེད་བཞིན་མཆིས། བྱེ་བྲག་ཏུ་གཅིག་གིས་གྲུ་ལྭ་གྱོན་ཅིང་། ཤེལ་དྲའི་
གམ་དུ་བསྙེས་ཏེ་རལ་གྲིའི་ཡུ་བར་བྱིལ་བྱིལ་བྱའོ། །སྐུ་ཞབས་ཅིག་ཤོས་དེ་ཤེལ་དྲའི་ཁ་
གཏད་དུ་མཆིས། གང་དེའི་གཡོ་འགུལ་གྱི་འགྲོས་དང་བསྟུན་ནས་བྲང་ཁར་བཏགས་པའི་
གཟེངས་རྟགས་ལས་གསེར་འོད་ལམ་ལམ་འཕྲོའོ། །དེའང་རྒྱུན་གོས་གྱོན་ཅིང་། ལག་ཏུ་
སྨྱུག་འཁར་བཟུང་ངོ་། །ཅི་སྟེ་ལག་ཟུང་སྐེད་གཟེར་ཚུལ་དུ་འཆང་ན་སྨྱུག་འཁར་ནི་རལ་
གྲི་ཞིག་དང་ཀུན་ཏུ་འཁྲུལ་ངེས།
ཁའར་ལ་འདི་ཀོ་ཐམས་ཅད་ཀྱི་ངོ་མཚར་ལ་ལྟ་རྒྱུའི་ཁོམ་པ་མི་འདུག གང་ལགས་
ཤེ་ན། ཕོ་ཉ་ཞིག་སྐད་ཅིག་མར་ཁོ་གཉིས་ཕྱོགས་སུ་ཡོང་སྟེ་ཐབ་གཉེར་ལ་ཡོང་དོན་ཅི་
ཡིན་རྩད་འདྲི་བྱས་པས་སོ། །གང་དེའི་མིག་མདངས་ལ་དཔགས་ན། ཐབ་གཉེར་གནས་
འདིའི་རྒྱུན་བཞུགས་ལས་མི་མིན་པ་གསལ་པོར་རྟོགས་ནུས། ཐབ་གཉེར་ནས་ཀྱང་ཕོ་ཉའི་
ངག་འགྲོས་ལྟར་སྤྱི་ཁྱབ་རྩིས་གཉེར་སྐུ་ཞབས་དང་ཁ་བརྡ་བྱེད་འདོད་ཚུལ་སྐད་གདངས་
29འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དམའ་པོས་སྨྲས། ཕོ་ཉས་རང་འགན་ལྷུར་ལེན་སྒོས་ཐབ་གཉེར་གྱི་རེ་བ་ཁས་མ་འཆེས་
པའི་ལག་བརྡ་བྱས་མོད། རྟིང་ཀ་འགྱོག་གིན་ཅོག་ཙེ་སྒོར་མོར་བསྐོར་ནས་འཚུབ་ཆ་
ཆེན་པོས་རྩིས་ཐོ་བཤེར་བཞིན་པའི་སྐུ་ཞབས་དེའི་གམ་དུ་བཅར། དེ་ནི་ཕོ་ཉའི་ངག་དོན་
རྟོགས་རྗེས་ཅུང་དངངས་པའི་ཚུལ་དུ་ཟད་དོ། །དེ་ལྟར་ཐབ་གཉེར་ལ་ཁ་གཏད་ནས་ཁ་
བརྡ་བྱ་མི་འདོད་པའི་ཚུལ་དུ་ལག་པ་གཡུག་གིན་སྙིང་རྗེ་སྤུ་ཙམ་མེད་པར་རེ་ཐག་བཅད།
ཐ་ན། དོགས་མི་བདེ་བའི་ངང་ཚུལ་གྱིས་ཕོ་ཉར་ཤེད་ཀྱིས་བུད། མཐར་ཕོ་ཉ་ཐབ་གཉེར་གྱི་
གམ་དུ་ཡོང་ནས “ཁྱོད་གནས་འདི་ནས་མྱུར་དུ་བཤོལ་ཅིག” ཅེས་མངག་བཅོལ་ཚུལ་
གྱིས་སྨྲས།
ཐབ་གཉེར་གྱིས་སྐད་ཆ་དེ་དག་ཐོས་རྗེས་མགོ་བོ་སྒུར་ནས་ཁའར་ལ་བལྟས། ཁའར་
ནི་ཁོའི་སེམས་ཀྱི་ལྷ་མོ་ཞིག་དང་འདྲ་བ་སྟེ། སེམས་སྡུག་གི་མིག་ཆུའི་མཆོད་པ་སྨྲ་བསམ་
བརྗོད་མེད་ཚུལ་གྱིས་བྱུར་བུར་ལྡུག་ན་སྙམ། ཁའར་གྱིས་ཇི་མི་སྙམ་པར་མདུན་དུ་རྒྱུག་
ནས་ཁང་པའི་འཕྲེད་གཞུང་བཅད། ཐ་ན། འཛེམ་བྱ་ཅི་ཡང་མེད་པར་དམག་དཔོན་དེའི་
རྐུབ་སྟེགས་རྒྱབ་བསྙེས་ཅན་ལ་དཔུང་མགོ་བརྡར་གྱིན་བསྐྱོད། ཕོ་ཉ་དེས་ཀྱང་འབུ་སྐྱོགས་
ཤིག་ལྟར་ཐོག་མར་རྐང་ལག་བསྐུམས་ཤིང་། དེ་ནས་ཤེད་ཀྱིས་བརྐྱངས་ཏེ་ཁའར་གྱི་ལུས་
ཐོག་ཏུ་མཆོངས། འོན་ཏེ་ཁའར་སྤྱི་ཁྱབ་རྩིས་གཉེར་གྱི་ཅོག་ཙེའི་གམ་དུ་བཅར་ཟིན་པས་
དེ་ནས་ཕྱིར་བསྐྲད་ན་སྙམ་ནས་ཅོག་ཙེ་དམ་པོར་བཟུང་ངོ་། །
ཁང་པ་ཡུག་ཅིག་འཁྲུག་ཆ་དོད་པོར་གྱུར་པ་སྨོས་ཅི་དགོས་ཏེ། ཅོག་ཙེའི་གམ་དུ་
བསྡད་པའི་དམག་དཔོན་དེ་སྤོ་ལོ་ལྟར་འཕག་ཅིང་། གྲུ་ཁའི་དཔོན་རིགས་དེ་གཉིས་ཀྱང་
སེམས་པ་རྣལ་དུ་ཕབ་སྟེ་མིག་ཟུང་གཡོ་འགུལ་མེད་པར་ལྷགས། ཤེལ་དྲའི་མདུན་གྱི་སྐུ་
ཞབས་དེ་གཉིས་ཀྱང་རུ་སྟར་གཅིག་གི་ཚུལ་དུ་བསྡད། དེ་དུས་ཕོ་ཉས་དེ་ལྟའི་སྣང་ཚུལ་
སྐུ་ཞབས་རྣམ་པས་འདུམ་ངེས་པས་བདག་གིས་ཐེ་ཇུས་བྱ་མི་དགོས་སྙམ་ནས་ཕྱིར་བཤོལ།
30གཟུགས་འགྱུར་ཟིན་ཐོ།
སྒོ་འགྲམ་དུ་བསྡད་པའི་ཐབ་གཉེར་གྱིས་འཚུབ་ཆ་དང་བཅས་བདེན་པའི་དཔུང་རོགས་
ཅིས་ནས་ཀྱང་བྱུང་ན་སྙམ་སྟེ་ངང་སྒུག་བྱས། མཐར་སྤྱི་ཁྱབ་རྩིས་གཉེར་པས་རྐུབ་སྟེགས་
སྒང་ནས་ཤེད་ཀྱིས་གཡས་སྐོར་བསྐོར་ཏེ་མིག་ཟུང་ཆེར་བགྲད་བྱུང་།
ཁའར་གྱིས་སྐུ་ཞབས་དེ་ཚོའི་མདུན་དུ་གྱ་ཚོམ་ཅི་ཡང་མེད་པར་ཁུག་མ་ནས་ལམ་
ཡིག་ཅིག་བཏོན། རང་ཉིད་འོས་སྦྱོར་ཅི་ཡང་མ་བྱས་པར་ཅོག་ཙེའི་སྒང་བཞག སྤྱི་ཁྱབ་
རྩིས་གཉེར་པས་ལམ་ཡིག་ལ་སྣང་འཇོག་ཅི་ཡང་མེད་པར་མཛུབ་མོས་འབུད་ཐེངས་ཤིག་
གིས་ཕྱིར་འཕངས། ཁའར་གྱིས་ཀྱང་ལམ་ཡིག་ཁུག་མར་བཅུག་སྟེ་རྩོད་པའི་འགྲོ་ལུགས་
བསྒྲུབས་ཚར་བའི་རྣམ་པ་བསྟན། “བདག་ལ་སྐད་ཆ་ཚིག་ཁ་ཤས་ཤོད་དུ་ཆུགས།” ཁའར་
གྱིས་མུ་མཐུད “བདག་གིས་བསམས་ན། སྐུ་ཞབས་ཐབ་གཉེར་ལ་དེ་འདྲ་བྱས་ན་ལུགས་
མཐུན་མ་ཡིན། གནས་འདིར་མིང་ལ་ཧྲུའུ་པའར་ཟེར་བའི་མི་ངན་ཞིག་གིས་ཁོའི་མགོའི་
སྒང་ལ་གཅིན་པ་གཏོང་མུས་སོ། །སྐུ་ཞབས་ཐབ་གཉེར་གྱིས་གྲུ་མང་པོ་ཞིག་ཏུ་བྱ་བ་
བསྒྲུབས་མྱོང་། ད་དུང་ཁྱོད་ཚོའི་གྲུ་མང་པོའི་མིང་མ་ལུས་པར་འཆད་ནུས། ཁོས་བསྒྲུབས་
པའི་བྱ་བ་ནི་སྐྱོན་གྱི་དྲི་མས་མ་སྦགས་པ་སྟེ། རྩོལ་བ་དཔྱིས་ཕྱིན་སྒོས་རང་འགན་ལེགས་
འགྲུབ་བྱས་པའོ། ། མི་ཞིག་གིས་མནོ་མི་བཏུབ་པ་ནི་ཁོ་གྲུ་གཟིངས་འདིའི་སྒང་ཅིའི་ཕྱིར་
གནོད་འཚེ་ཕོག་མཁན་དུ་གྱུར་སོང་། ལྷག་པར་དུ་གནས་འདིའི་བྱ་བ་ནི་ཅིའི་ཕྱིར་ཚོང་
འགྲུལ་གྲུ་གཟིངས་ལས་ཀྱང་དཀའ་སོང་། འདི་ནི་ངན་པ་རྒྱ་ཡན་གྱི་གནམ་ས་མིན་ན།
བཟང་པོར་བདག་རྐྱེན་སྤྲད་དེ་བདེན་ཁ་འབྱིན་དགོས། བདག་གིས་སྤྱི་བམ་ཙམ་བཤད་
པའོ། །ཞིབ་ཕྲའི་གནས་ཚུལ་ཅི་ཡིན་སྐུ་ཞབས་ཐབ་གཉེར་ནས་འཆད་ངེས།” ཁའར་གྱིས་
བསམ་གཟས་ཏེ་སྐུ་ཞབས་དེ་ཚོའི་སྙན་ལམ་དུ་གསོལ། གང་དག་གིས་རྣ་བ་བླགས་ནས་
ཉན་པར་དཔགས་ན། སྐུ་ཞབས་ཅི་རུང་ཞིག་གིས་བདེན་པའི་མཐའ་སྐྱོང་སྲིད་སྙམ། འོན་
ཏེ་སྤྱི་ཁྱབ་རྩིས་གཉེར་ནི་གཏན་ནས་མིན་ངེས། སྤྱིར་ཁའར་གྱིས་ཤེས་རབ་ཀྱི་རྩལ་སྤྲུགས་
31འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏེ་ཁོ་དང་ཐབ་གཉེར་ནི་གསར་དུ་འགྲོགས་པའི་གྲོགས་པོ་ཡིན་ཚུལ་གྱི་སྐོར་མ་བཤད་
པའམ། ཡང་ན། ཁའར་གྱི་མདུན་ཕྱོགས་ཀྱི་རྐུབ་སྟེགས་དང་པོར་བསྡད་ཅིང་། ལག་ཏུ་
སྨྱུག་འཁར་བཟུང་བའི་སྐུ་ཞབས་དེའི་བཞིན་མདངས་དམར་པོར་གྱུར་པ་མཚར་སྣང་དུ་
མ་བཟུང་ཚེ། གནས་ཚུལ་ཅི་ཡིན་གནས་ལུགས་ལྡན་ཞིང་། གཏམ་ལ་མགོ་རྔ་ཡོད་པའི་སྒོ་
ནས་ཞིབ་ཕྲས་འཆད་ནུས།
ཐབ་གཉེར་ལ་སུ་ཞིག་གིས་ཀྱང་མིག་གིས་མ་བལྟས་ཤིང་། གཏམ་ཚིག་གཅིག་མ་
དྲིས་རུང་དོན་ཆེན་མ་འཕྱུག་པའི་ཕྱིར “ཁོས་བཤད་ཚད་དྲང་གཏམ་མོ” ཞེས་འཚུབ་
ཆ་དང་བཅས་སྨྲས། སྟབས་ལེགས་པ་ཞིག་ལ་གཟེངས་རྟགས་བཏགས་པའི་སྐུ་ཞབས་དེས་
ཉན་རྒྱུའི་མོས་པ་ཆེ། དེ་དུས་ཁའར་གྱིས་དེ་ནི་གྲུ་དཔོན་ཡིན་པ་གཞི་ནས་རྟོགས། མི་དེས་
ཐབ་གཉེར་ལ་ལག་པ་བསྲིངས་ཏེ “ཁྱོད་ཚུར་ཤོག” ཅེས་འབྲུག་སྒྲ་ལྡིར་བའི་ཚུལ་གྱིས་
བོས། ད་ལྟ་ལེགས་ཉེས་ཅི་འབྱུང་ཐམས་ཅད་ཐབ་གཉེར་ལ་རག་ལས་སོ། །ཁའར་གྱིས་ནམ་
ཡང་ཁོས་མྱངས་པའི་ལས་དབང་ནི་དྲང་བདེན་མིན་པར་འདོད་དོ། །
ཐབ་གཉེར་ནི་ཉམས་མྱོང་རྒན་པོ་ཞིག་ཡིན་སྟབས་དལ་དལ་ལྷོད་ལྷོད་ངང་རྡོག་ཁྲེས་
ནས་ལག་འཁྱེར་ཞིག་དང་། ཟིན་དེབ་ཅིག་བཏོན་ཏེ་གྲུ་དཔོན་གམ་གྱི་ཤེལ་དྲའི་སྒང་དུ་
བཞག བྱ་བྱེད་འདི་ནི་ཅི་འདྲའི་མཚར་ཨང་། སྤྱི་ཁྱབ་རྩིས་གཉེར་ལ་ཁ་ཡ་མ་བྱས་པས་
ཅི་བྱ་གཏོལ་བྲལ་དུ་གྱུར་མོད། “མི་འདི་ནི་སྐད་ཀྱིས་ཆོད་པའི་གནས་ལུགས་རྩོད་མཁན་
ཞིག་གོ” ཞེས་སྨྲས་ཤིང་། མུ་མཐུད་འགྲེལ་བཤད་ཀྱི་ཚུལ་ལྟར “ཁོས་འཁོར་ཁང་དུ་བྱ་
བ་ལས་པ་ལས་གནས་འདིར་དུས་ཚོད་ཆུད་འཛའ་བ་མང་། ཁོས་ཧྲུའུ་པའར་ལྟ་བུའི་སྐྱེས་
བུ་སྒམ་བརླིང་ཅན་དེར་སུན་པོ་བཟོས་པ་བགྲང་གིས་མི་ལང་། ཁྱོད་ཀྱིས་ཉོན་ཅིག” ཅེས་
ཐབ་གཉེར་ལ་ཁ་གཏད་དེ “ཁྱོད་ཀྱིས་རྙོག་དྲ་འདི་ལྟར་སློང་དོན་མི་ཆོས་ལས་འདས་སོ། །
ཁྱོད་ཀྱིས་ཚར་རྒྱུ་མེད་པའི་རྩོད་ཉོག་ཆོ་མེད་ཁོ་ན་སློང་། མི་རྣམས་ཀྱིས་ཁྱོད་ཐེངས་ཅི་
32གཟུགས་འགྱུར་ཟིན་ཐོ།
ཙམ་སྒོའི་ཕྱིར་བསྐྲད་ཨེ་མྱོང་། རང་སྡུག་རང་གིས་ཉོས་པ་རེད། ཁྱོད་ཀྱིས་འཁོར་ཁང་ནས་
གནས་འདིར་རྩོད་ཉོག་སློང་བར་ཐེངས་ཅི་ཙམ་ཡོང་མྱོང་། མི་རྣམས་ཀྱིས་ཀྱང་བསྐྱར་
ཟློས་ཀྱི་ཚུལ་གྱིས་འགོ་པར་སེམས་ཆུང་བྱ་བའི་ལས་མི་ལེགས་པོ་ཞིག་བྱོས་ཞེས་ཅི་ཙམ་
གདམས་མྱོང་། ད་ལྟ་ཁྱོད་ཀྱིས་མགོ་ཐར་དཔུང་འཛུལ་བྱེད། ཐ་ན། གནས་འདིར་ཡོང་སྟེ་
སྐུ་ཞབས་གྲུ་དཔོན་ལ་རྙོག་དྲ་སློང་། ངོ་མི་ཚའམ། ད་དུང་དེ་ལས་མང་སྟེ། ཁྱོད་ཀྱིས་ངོ་
ཚ་ཅི་ཡང་མེད་པར་མདང་སྐྱེས་བྱིས་པ་ཞིག་ཀྱང་གནས་འདིར་ཁྲིད་ནས་ཁྱོད་ལྟར་སྙིང་
པོ་མེད་པའི་རྩོད་ཉོག་གིས་བདེན་དོན་རྩོད་དུ་བཅུག བདག་གིས་བུ་ཆུང་འདི་གྲུའི་སྒང་
ནས་མཐོང་བ་ཐོག་མའོ” ཞེས་སྨྲས།
ཁའར་གྱིས་རང་ཉིད་ལ་ཚོད་འཛིན་བྱས་ནས་མདུན་དུ་མ་ནུར། སྐབས་དེར་གྲུ་
དཔོན་གྱིས “ཁོས་ཅི་བཤད་བདག་ཅག་གིས་ཉོན། ཅི་ལྟར་ཡང་བདག་གིས་བསམས་
ན། ཧྲུའུ་པའར་གྱི་བྱེད་སྟངས་ཐལ་དྲགས་འདུག འོན་ཏེ་སྐད་ཆ་འདི་བདག་གིས་ཁྱོད་
ལ་བསམ་གཟས་ཏེ་བཤད་པ་མིན” ཞེས་ཐབ་གཉེར་ལ་བལྟས་ཏེ་སྨྲས། དེ་ལས་གྲུ་དཔོན
གྱིས་འཕྲལ་དུ་ཐབ་གཉེར་གྱི་ཚབ་བྱས་ནས་སྐད་ཆ་སྨྲ་མི་ཤེས་ཀྱང་། བསམ་ཤེས་ཡང་དག་
བྱས་པ་མཚོན་ཐུབ། ཐབ་གཉེར་ནས་ཀྱང་རང་ཉིད་ཀྱི་གཏམ་བཤད་ལ་ཚོད་འཛིན་གྱིས་
ཧྲུའུ་པའར་ལ “སྐུ་ཞབས” ཞེས་པའི་བརྡས་བསྙད། ཁའར་ནི་སྣང་མེད་དུ་ལུས་པའི་
སྤྱི་ཁྱབ་རྩིས་གཉེར་གྱི་ཅོག་ཙེའི་གམ་ནས་སྤྲོ་བ་འབུམ་གྱིས་མྱོས་ཤིང་། རང་དབང་མེད་
པའི་ཚུལ་གྱིས་འཕྲིན་ཡིག་འདེགས་བྱེད་ཀྱི་རྒྱ་སྲང་དེ་ཡང་སེ་གནོན་བཞིན་མཆིས། “སྐུ་
ཞབས་ཧྲུའུ་པའར་གྱི་བྱེད་སྟངས་དྲང་བདེན་མ་རེད། ཁོ་ནི་ཕྱི་རྒྱལ་བར་ཕྱོགས་ཞེན་བྱེད་
མཁན་ཞིག་གོ །ཁོས་ཐབ་གཉེར་འཁོར་ཁང་ནས་བསྐྲད་དེ་གད་དར་གྱི་ལས་ལ་སྐུལ། མ་
གཞིར་དེ་ནི་ཐབ་གཉེར་གྱི་ལས་རྒྱུའི་བྱ་བ་མིན། སྐུ་ཞབས་ཧྲུའུ་པའར་ནི་བློས་འགེལ་མི་
ཉན་པའི་མི་ཞིག་ཡིན་པ་ཐེ་ཚོམ་ཅི། དོན་དམ་དུ་ཁོར་འཇོན་ཐང་འདུག་ཟེར་བ་ལས་
33འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མ་ཡིན་ཡིན་མདོག་མཁས་སོ་ཞེས་སྨྲས་ན་ལེགས།” ཐབ་གཉེར་གྱི་ཤོད་མཚམས་འདིར་
ཁའར་ནི་གྲུ་དཔོན་ལ་རྩེ་གཅིག་ཏུ་ཅེར་བཞིན་པའོ། །ཅི་འདྲའི་སྙིང་ཉེ་བའི་ཚུལ་ལ་
དཔགས་ན། ཁོ་ནི་གྲུ་དཔོན་གྱི་ཆེས་མཛའ་བའི་ལས་གྲོགས་ཤིག་དང་འདྲ་མོད། དོན་དམ་
དུ་ཐབ་གཉེར་གྱིས་སྙན་སྒྲོན་མི་མཁས་པས་གྲུ་དཔོན་གྱི་ཐུགས་དཀྲུགས་ན་སྙམ་པའི་
སེམས་ཚེགས་ཆེ་བས་སོ། །གང་ལྟར་ཐབ་གཉེར་གྱི་རེ་ཞུའི་ཚིག་འགྲོས་ལས་དོན་ཅི་ཞིག་
བཤད་པ་སུས་ཀྱང་མ་གོ་མོད། གྲུ་དཔོན་གྱིས་སྔར་ལྟར་མིག་ཟུང་མདུན་ཕྱོགས་སུ་སྲིང་
བཞིན་མཆིས། གང་དེའི་མིག་མདངས་ལས་སྙན་སྒྲོན་ཆ་ཚང་ཉན་འདོད་པ་ལོས་རྟོགས།
འོན་ཏེ་སྐུ་ཞབས་ལ་ལ་སུན་སྣང་ཆེར་སྐྱེས་ཤིང་། ཐབ་གཉེར་གྱི་སྐད་གདངས་ཀྱང་གློ་
བུར་དུ་ཟིལ་ཤུགས་མེད་པར་གྱུར་པས་ཁང་པ་ཡུག་ཅིག་ཉམ་ངའི་གནས་སུ་ལྷུང་།
ཐོག་
མར་རྒྱུན་ཆས་གྱོན་པའི་སྐུ་ཞབས་དེའི་འཁར་བས་པང་གཅལ་རྡུང་མགོ་བརྩམས། སྒྲ་
ཡང་མོར་གྲག་རུང་ཐམས་ཅད་ཀྱི་མིག་གི་རྒྱལ་མོ་ཕྱོགས་དེར་བསྐུངས། གྲུ་ཁའི་དཔོན་
རིགས་དེ་གཉིས་ཀྱང་འཚུབ་ཆས་བསྣད་པས་སླར་ཡིག་ཆར་རགས་ཀློག་བྱ་མགོ་བརྩམས།
མཚོ་གྲུའི་དམག་དཔོན་དེའང་ཅོག་ཙེའི་གམ་དུ་བཅར་ནས་རང་ཉིད་རྒྱལ་སོང་སྙམ་པའི་
དབུགས་རིང་འབྱིན་གྱིན་སྤྱི་ཁྱབ་རྩིས་གཉེར་པར་ཟུར་ཟ་རྩོམ་པར་བྲེལ། ཕོ་ཉ་དེ་ནི་དེ་
ལྟའི་སེམས་ཚེགས་ཀྱིས་མ་བསྣད་པར་མི་ཆེན་གྱིས་བྲན་དུ་བཀོལ་བའི་བྲན་ཕོ་ཞིག་གི་ཡ་
ང་བའི་སྡུག་བསྔལ་སྣ་ཚོགས་མྱོང་བཞིན་མཆིས་ཤིང་། ཁའར་ལ་དོ་ནན་གྱིས་མགོ་བོ་ལྕོག་
པར་དཔགས་ན། གནས་ལུགས་ཅི་ཞིག་གསལ་བཤད་བྱ་འདོད་པ་སུས་ཀྱང་རྟོགས་ཐབས་
བྲལ་ལོ། །
སྐབས་དེར་ཤེལ་དྲའི་མདུན་ཕྱོགས་ཀྱི་གྲུ་ཁ་ནི་སྔར་བཞིན་བྲེལ་འཚུབ་ཀྱི་རྣམ་པ་
ཁོ་ནར་ཟད། ཟོག་འདྲེན་གྲུ་གཟིངས་ཤིག་རི་བོའི་གཏོས་ལྟར་སྤུངས་པའི་ལྕགས་ཟོམ་
གྱིས་གཏམས་ཏེ་གམ་ནས་བསྐྱོད་པས་ཁང་པ་ཡུག་ཅིག་ཧ་ལམ་མུན་པའི་ཀློང་དུ་བརྫངས།
34གཟུགས་འགྱུར་ཟིན་ཐོ།
ལྕགས་ཟོམ་དེ་དག་ཚར་དུ་དངར་བའི་ཚུལ་གྱིས་བསྒྲིགས་པས་ཡོ་འཁྱོམ་ཡེ་ནས་མི་བྱེད།
ཐག་རིང་གི་གྲུ་ཆུང་ཞིག་གི་གྲིབ་གཟུགས་གྲུ་དཔོན་གྱིས་ཁ་ལོ་གཅུ་བྱེད་ཀྱི་རྩིབས་ཀྱི་
མུ་ཁྱུད་ཀློང་དལ་བུར་རྒྱུ་ཞིང་ཡལ། ཅི་སྟེ་ཁའར་ལ་ད་ལྟ་ཁོམ་པ་ཡོད་ཚེ་ལྟ་བས་མི་ངོམ་
པའི་མིག་གི་ལོངས་སྤྱོད་མྱོང་ཐུབ་པ་སྟེ། ངོ་མཚར་འབུམ་གྱིས་མྱོས་པའི་རྒྱ་མཚོའི་སྲོག་
ཆགས་དག་སྐབས་རེར་རླབས་ཀྱི་ཟེགས་མའི་ཀློང་ཅི་དགར་འཕྱོ་ཞིང་ལྡིང་ལ། མཚམས་
རེར་སྐད་ཅིག་ཉིད་དུ་ནུབ་སྟེ་མིག་མདུན་ནས་ཡལ་བའི་ངོ་མཚར་ཆེའོ། །རྒྱང་རིང་གི་
གྲུ་ཆུང་འགྲུལ་པས་གཏམས་ཤིང་། མཚོ་དམག་བྱིངས་ཀྱི་ནུས་ཤུགས་ཡོད་རྒུའི་སྐྱ་བས་
མདུན་དུ་འདེད། འགྲུལ་པ་དག་འཚང་ག་དང་བཅས་ཁ་རོག་གེར་རེ་སྒུག་ཆེན་པོས་
བསྡད་མོད། ཁག་གཅིག་ཕར་ལྟ་ཚུར་ལྟ་སྒོས་འགྱུར་ལྡོག་སྣ་མང་གི་མཛེས་ལྗོངས་མྱོང་
བཞིན་མཆིས་སོ། །དེ་ལྟའི་ཡོ་ལང་གིས་གནས་བཟོད་མི་བདེ་བའི་མི་ཞིག་གི་དྲན་པ་
བསྐྱོམས་སྲིད།
སྐུ་ཞབས་ཚོས་དུས་ཚོད་བརྩོན་ལེན་སྒོས་ཚིག་ཉུང་དོན་འདུས་དང་། གནད་འཁེལ་
ཞིབ་ཕྲས་སྙན་སྒྲོན་ཞུ་དགོས་ཚུལ་གྱི་བླང་བྱ་བཏོན་མོད། ཐབ་གཉེར་གྱི་རྔུལ་ཆུ་ཁྲོམ་
ཁྲོམ་བཞུར་བའི་གཏམ་བཤད་ལས་ཁོས་ཡང་སྙིང་བྱ་བ་གང་ཞིག་ལས་པ་སུས་ཀྱང་རྟོགས་
ཐབས་བྲལ། ད་ནི་ལག་ཟུང་འདར་སིག་སིག་ངང་ཤེལ་དྲའི་གམ་གྱི་དཔང་ཡིག་ཀྱང་
འཛིན་མ་ཐུབ་པར་ཧྲུའུ་པའར་ལ་བཅངས་པའི་འཁོན་སེམས་དྲག་པོ་མིག་གི་རྒྱལ་མོ་
ལས་ཕྱོགས་སུ་བཀྱེའོ། །ཁོས་བསམས་ན། དེ་ལྟའི་འགྲོས་རིམ་རེ་རེའི་ཀློང་དུ་ཧྲུའུ་པའར་
དུར་འཇུག་བྱ་ཐུབ་ན་སྙམ། འོན་ཏེ་ཁོས་གྲུ་དཔོན་ལ་ཞུས་པའི་སྙན་སྒྲོན་ནི་མགོ་བོ་རྨོངས་
ཤིང་། མགོ་རྔ་མི་ཚང་བའི་གླེན་བཤད་འབའ་ཞིག་ཏུ་ཟད་པས་ལག་ཏུ་སྨྱུག་འཁར་བཟུང་
བའི་སྐུ་ཞབས་དེ་སྔར་ནས་མིག་ཟུང་གནམ་གཅལ་ལ་ཅེར་ཏེ་ཁ་ཤུ་རྒྱག་ཅིང་། གྲུ་ཁའི་
དཔོན་རིགས་དེ་གཉིས་ཀྱང་དམག་དཔོན་གང་དེའི་ཅོག་ཙེའི་གམ་དུ་བོས་པར་བལྟས་ན་
35འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཐབ་གཉེར་བཀག་ཉར་བྱ་ངེས། སྤྱི་ཁྱབ་རྩིས་གཉེར་ནི་སྤྲོ་བ་འབུམ་གྱིས་བརྟས་རུང་ཅི་
བྱེད་གྲུ་དཔོན་གྱི་སྒམ་པོའི་ཐུགས་དང་བསྟུན་ན་ལེགས་པར་སྙམ། ཕོ་ཉ་དེ་ནི་དོ་ནན་སྒོས་
རྣམ་པ་ཀུན་ཏུ་གྲུ་དཔོན་གྱིས་ཐབ་གཉེར་འཛིན་རྒྱུའི་བཀའ་རྒྱར་ངང་སྒུག་བྱའོ། །
སྐབས་དེར་ཁའར་སྡོད་བཟོད་གཏན་ནས་མ་ཐུབ། སྣང་དོགས་ཅི་ཡང་མེད་པར་
ཚོགས་ཀྱི་མདུན་དུ་བསྐྱོད། འགྲོ་གིན་འགྲོ་གིན་ཐབས་མཁས་སྒོས་དོན་རྐྱེན་ངན་པར་
སྔོན་འགོག་ཇི་ལྟར་བྱ་མིན་མནོ་བསམ་འཐེན། ད་ལྟ་ནི་འགག་རྩའི་གནས་སྐབས་ཏེ། དུས་
ཡུན་སྐད་ཅིག་མའི་རྗེས་སུ་ཁོ་གཉིས་སྣང་དོགས་ཅི་ཡང་མེད་པར་གཞུང་ལས་ཁང་ནས་
ཕྱིར་འབུད་ཐུབ་ན་གྲུ་དཔོན་ནི་མི་སེམས་བཟང་ཅན་ཞིག་ཡིན་སྲིད་སྙམ། ཁའར་གྱིས་
བསམས་ན། ད་ལྟ་གྲུ་དཔོན་གྱིས་དཔོན་པོ་དྲང་བདེན་ཞིག་བྱེད་མི་བཏུབ་ཀྱང་། ཐབ་
གཉེར་གྱིས་སེམས་བཞིན་པའི་དཔོན་ཆུང་གཡོག་པོར་སྡང་བ་ཞིག་ཅིས་ཀྱང་མིན་ན་སྙམ།
དེ་ནི་ཡང་ན་ཐབ་གཉེར་གྱིས་གྲུ་དཔོན་ལ་ཞེ་ནས་སྡང་བས་ཀྱང་ཡིན་སྲིད།
ཁའར་གྱིས་ཐབ་གཉེར་ལ་བལྟོས་ཏེ “ཁྱོད་ཀྱིས་ཚིག་ཉུང་དོན་བསྡུས་ཀྱིས་ཤོད། ལྡོག་
ན་གྲུ་དཔོན་གྱིས་བདེན་རྫུན་ཅི་ཡིན་དབྱེ་འབྱེད་མི་བཏུབ། དཔེར་ན། ཁོས་འཁོར་ཁང་སོ་
སོའི་འགོ་པ་དང་། དྲུང་ཡིག་གི་རུས་མིང་ཆོས་མིང་ལ་ཆ་རྒྱུས་ཡོད་མེད། ཁྱོད་ཀྱིས་ཀྱང་
མིང་དེ་དག་བོས་པ་ཙམ་གྱིས་ཁོས་འཕྲལ་མར་ངོ་ཆོད་དམ་མི་ཆོད་པ་ལྟ་བུའོ། །ད་དུང་
རང་གི་དཀའ་སྡུག་ལ་ཞིབ་འདང་རྒྱོབ། ཐོག་མར་གཙོ་བོ་དག་ཤོད། ཕལ་པའི་རིགས་མ་
བཤད་ནའང་ཆོག དེའང་དགོས་མེད་ཀྱི་ཚིག་ཉོག་གླེང་ནས་ཅི་བྱེད། ཁྱོད་ཀྱིས་ནམ་རྒྱུན་
ང་ལ་བཤད་པ་ནི་ཅི་འདྲའི་གནས་ལུགས་ཡོད་པ་ཞིག་རེད་ཨང” ཞེས་སྨྲས།
སྐབས་དེར་ཁའར་གྱིས་ཅི་སྟེ་མི་ཞིག་གིས་ཨ་རིར་རྡོག་ཁྲེས་རྐུ་ཆོག་ན་སྐབས་
རེ་སྐྱག་རྫུན་བཤད་མི་ཆོག་པའང་མེད་སྙམ་གྱིན་སེམས་ཁོང་གི་སྡུག་བསྔལ་བརྗེད་
ཐབས་བྱས།
36གཟུགས་འགྱུར་ཟིན་ཐོ།
ད་ནི་ཅིས་ཀྱང་བགེགས་བར་ལས་ཐར་བར་སྨོན། ཡང་ན། ཅུང་འཕྱིས་དྲགས་པ་མིན་
ནམ། ཐབ་གཉེར་གྱིས་སྐད་འགྲོས་རྒྱུས་ཡོད་ཅན་དེ་ཐོས་མ་ཐག་སྙན་སྒྲོན་གྱི་རྒྱུན་ཆད་
ཅིང་། མིག་ཟུང་མཆི་མས་བཀང་སྟེ་ཁའར་གྱི་ངོ་གདོང་ཡང་རབ་རིབ་ཏུ་གྱུར་ཏོ། །འདི་
ནི་ངོ་ཚས་བསྣད་པའི་སྐྱེས་པ་ཞིག་གི་ལ་རྒྱའི་མིག་ཆུའམ། དྲན་འཆར་དྲག་པོའི་ཕྱིར་
མིག་ཀློང་གི་མིག་ཆུ། ཡང་ན། མངོན་སུམ་མཐོང་ཆོས་སུ་གྱུར་པའི་དཀའ་སྡུག་གི་མིག་
ཆུའོ། །ཁའར་གྱིས་རང་གི་མཐོང་ཆོས་སུ་གྱུར་པའི་སྐྱེས་པ་ཁ་རོག་གེར་གནས་པ་དེས་
ཅིའི་ཕྱིར་མི་སྨྲ་བའམ། ཡང་ན། ཅིའི་ཕྱིར་སེ་གོལ་གཏོགས་པའི་ཡུན་དུ་སྐད་ཆའི་བཤད་
སྟངས་འགྱུར་སོང་སྙམ། ཁོས་ཕལ་ཆེར་འཆད་འདོད་པ་ཚང་མ་བཤད་ཚར་བར་རློམ་ཡང་
ཁས་ལེན་ཅི་ཡང་མ་ཐོབ། ལྡོག་སྟེ་གཏམ་ཅི་ཡང་མ་སྨྲས་པའི་ཚུལ་ལྟར་སྐུ་ཞབས་ཚོར་
སླར་ཡང་སྙན་སྒྲོན་ཇི་མ་ཇི་བཞིན་ཞུ་མི་འདོད་པའི་རྣམ་པ་ཕྱུངས། དེ་དུས་ཁའར་གྱིས་
སླར་ཡང་ཚོགས་སུ་ཐོན། ཁོ་ནི་ད་ལྟའི་ཆར་ཐབ་གཉེར་ལ་རྒྱབ་སྐྱོར་བྱེད་མཁན་གཅིག་པུ་
དེའོ། །ཐབ་གཉེར་གྱི་རྟོགས་པ་སད་དགོས་སྙམ་ཡང་བློ་སྒོ་འབྱེད་ཐབས་ཀུན་ཏུ་བྲལ་ཏོ། །
ཅི་སྟེ་བདག་གིས་ཤེལ་དྲའི་ཕྱི་རོལ་གྱི་མཛེས་ལྗོངས་ལ་ལྟ་བར་མ་ཕྱིན་པར་ཚོགས་
།
གྲལ་དུ་སྔར་ནས་ཐོན་ན་བཟང་སྙམ། ཁའར་གྱིས་དེ་ལྟར་ཆིག་ལབ་རྒྱག་གིན་ཐབ་གཉེར་
གྱི་ཁ་གཏད་ནས་མགོ་བོ་སྒུར་ཅིང་། ལག་ཟུང་གིས་དོར་མ་རྡེབ་ཀྱིན་རེ་ཐག་ཆད་པའི་
བརྡ་དང་རྣམ་པ་བསྟན།
འོན་ཏེ་ཐབ་གཉེར་ལ་གོ་ལོག་ཐེབས་ནས་ལྐོག་ཏུ་ཁོར་སྐྱོན་འཛུགས་ཅི་ཞིག་བྱེད་
ཀྱིན་ཡོད་དམ་སྙམ། དེ་ལྟར་ཁའར་ལ་ལེ་བདའ་མ་བྱོས་ཞེས་རྩོད་ཉོག་བསླངས་ཏེ་ངལ་བ་
འབྲས་མེད་བརྩམས། དེ་དུས་ཅོག་ཙེའི་གམ་གྱི་སྐུ་ཞབས་ཚོ་ཆོ་མེད་པའི་རྩོད་ཉོག་དེར་
ཁོང་ཁྲོ་ཟ་ཞིང་། སྤྱི་ཁྱབ་རྩིས་གཉེར་ནི་གྲུ་དཔོན་གྱི་ཐུགས་དཀྱེལ་ལ་བཟོད་པའི་གླགས་
དང་བྲལ་ཏེ་སྐད་ཅིག་ཉིད་དུ་རྩོད་ཉོག་འདུམ་ན་སྙམ། ཕོ་ཉ་དེ་ནི་སྦྱིན་བདག་གི་དབང་
37འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དང་འབྱོར་པའི་ཟོལ་གྱིས་ཐབ་གཉེར་ལ་མིག་ཟུང་གཏུམ་པོས་ཅེར། ལག་ཏུ་སྨྱུག་འཁར་
ཐོགས་པའི་སྐུ་ཞབས་དེ་ནི་ཐབ་གཉེར་གྱི་ཞུ་ཚིག་གིས་གོ་མེད་ཚོར་མེད་སྒོས་ཞེ་མེར་
མེར་དུ་གྱུར་པས་ཟིན་དེབ་ཆུང་ཆུང་ཞིག་ལ་ལྟ་མགོ་བརྩམས། ལན་རེར་ཁའར་གྱི་ཕྱོགས་
སུའང་ངེས་མེད་དུ་ལྟའོ། །ཐ་ན། གྲུ་དཔོན་གྱིས་ཀྱང་ཁའར་ལ་མཛའ་བརྩེའི་མིག་མདངས་
ཀྱིས་ལན་མང་དུ་ལྟ་བཞིན་མཆིས་སོ། །
“ཁྱོད་ཀྱིས་ཤོད་མི་དགོས། བདག་གིས་ལོས་རྟོགས།” ཁའར་གྱིས་དེ་ལྟར་ཤོད་
ཀྱིན་ཐབ་གཉེར་གྱིས་ཁྲོ་ཚིག་ཤྭ་འོད་ཉིལ་ཉིལ་བཞུར་འདྲའི་དྲག་ཤུལ་འགོག་ཅི་ཐུབ་
བྱས། འོན་ཏེ་ཁའར་གྱིས་རྩོད་ཀྱིན་རྩོད་ཀྱིན་ནམ་ཡང་མཛའ་བརྩེའི་འཛུམ་ཆུང་གིས་
བསུས་ཏེ “ཁྱོད་ཀྱིས་ནོར་མེད། ཡེ་ནས་འཕྱུག་མེད། བདག་ནི་ནམ་ཡང་ཁྱོད་ལ་ཡིད་རྟོན་
ཏོ” ཞེས་སྨྲས་ཤིང་། གཅར་རྡུང་ཕོག་པར་སྐྲག་ནས་ཕར་ཚུར་གཡོབ་པའི་ཐབ་གཉེར་གྱི་
ལག་ཟུང་ནས་འཇུས། དེ་ལྟར་ཁང་པའི་གྲུ་ཟུར་ཞིག་ཏུ་བོས་ནས་སུས་ཀྱང་ཐོས་མི་བཏུབ་
པའི་སྐད་ངག་གིས་སེམས་གསོའི་ཚིག་འགའ་ཤོད་འདོད་ཀྱང་ཐབ་གཉེར་ནི་ཡོངས་སུ་རྟ་
རྒོད་ཁ་ལོ་གཅུན་དཀའ་བའི་ཚུལ་ལྟར་རོ། །ཁའར་གྱིས་དྲན་འཆར་གྱི་ཀློང་ནས་སེམས་ལ་
ངལ་གསོ་ཐོབ་ན་སྙམ་པ་སྟེ། ཐབ་གཉེར་གྱིས་རྩོད་ཉོག་ཆོ་མེད་ཀློང་འདིར་འདུས་སྐྱེས་པ་
བདུན་ཇི་མི་སྙམ་པར་དབང་དུ་བསྡུས་པས་སོ། །དེ་ལྟ་ནའང་མཐོང་ཆོས་སུ་གྱུར་པའི་ཅོག་
ངོས་ཀྱི་གློག་སྒོ་ཅི་དགར་མནན་པ་ཙམ་གྱིས་གྲུ་གཟིངས་སྒང་གི་དགྲ་གཉེན་ཐམས་ཅད་
འཇིག་རྟེན་ཕྱི་མར་གཤེགས་པར་སྙམ་པའི་སྙིང་པོ་མེད་ཚུལ་དེའང་རྟོགས།
སྐབས་དེར་ལག་ཏུ་སྨྱུག་འཁར་ཐོགས་ཤིང་། ཐམས་ཅད་ཀྱིས་སྣང་མེད་ཚུལ་དུ་ལུས་
པའི་སྐུ་ཞབས་དེ་ཁའར་གྱི་ཕྱོགས་སུ་ཡོང་ནས་སྐད་གདངས་རན་ལ་གསང་པོས་ཐབ་
གཉེར་ལ “ ཁྱོད་ཀྱི་མིང་ལ་ཅི་ཟེར” ཞེས་དྲིས། དེ་དུས་མི་ཞིག་གིས་སྒོ་བརྡུངས་བྱུང་།
ཕོ་ཉས་གྲུ་དཔོན་གྱིས་མགོ་བོ་ལྕོག་པ་མཐོང་རྗེས་སྒོ་ཕྱེ་བར་བསྐྱོད། ཕྱི་རོལ་དུ་གོང་མའི་
38གཟུགས་འགྱུར་ཟིན་ཐོ།
ན་བཟའ་མནབས་པ་གང་ཞིག གཟུགས་ཚད་རན་ལ། ཕྱི་ཚུལ་ནས་བལྟས་ན་སོ་འཁོར་
དང་ཡུན་རིང་གཤིབས་འདྲའི་སྐྱེས་པ་ཞིག་སྟེ། མི་ངན་ཧྲུའུ་པའར་འགྲེངས་འདུག མི་
ཐམས་ཅད་ཀྱིས་ཡིད་ཚིམ་པའི་རྣམ་འགྱུར་འཆང་བ་ལྟ་ཅི། ཐ་ན། གྲུ་དཔོན་ཡང་དེ་ལས་
མ་འདས་སོ། །ཅི་སྟེ་ཁའར་གྱིས་གང་དག་གི་རྣམ་འགྱུར་མ་མཐོང་ཚེ། ཐབ་གཉེར་གྱིས་
དཔུང་མགོ་འགྲིལ་ནས་ཁུ་ཚུར་འཆང་བར་ཧང་སང་སྲིད། དེ་ནི་ཁོས་ལུས་སྟེང་གི་ནུས་
ཤུགས་ཡོད་ཚད་གཅིག་ཏུ་སྒྲིལ་ཏེ་དུས་དང་རྣམ་པ་ཀུན་ཏུ་རང་ཉིད་ཀྱི་ཡོད་ཚད་བློས་
གཏོང་ཕོད་པའི་རྟུལ་ཞུགས་འཆང་བ་དང་ཅིས་མི་འདྲ། དེ་ལྟར་ཐབ་གཉེར་གྱིས་རང་གི་
ནུས་ཤུགས་ཐམས་ཅད་དེ། ཐ་ན། ཡར་འགྲེང་བྱེད་ཀྱི་ནུས་ཤུགས་ཀྱང་ཁུ་ཚུར་སྟེང་སྒྲིལ་
བ་སྨོས་ཅི་དགོས།
ཡུལ་དུས་དེ་རང་དུ་དགྲ་བོ་གང་དེས་གཟབ་མཆོར་སྤྲས་ཤིང་། དཔའ་སྤོབས་དང་
བཅས་རང་དབང་གི་གོམ་ཁ་བསྒྱུར། ཁོའི་མཆན་འོག་གི་ལས་ཐོ་སྟེ། ཕལ་ཆེར་ཐབ་གཉེར་
གྱི་གླ་ཕོགས་དང་ལས་ཐོའི་བྱང་བུ་ཡིན་སྲིད། དེ་ལྟར་ཁོས་སྐྲག་སྣང་ཅི་ཡང་མེད་པར་གང་
དག་གི་མིག་མདངས་རེ་རེ་བཞིན་བསུས་ནས་ཐམས་ཅད་ཀྱི་སེམས་པ་རྣལ་དུ་ཕོབ་ཐབས་
བྱས། འདིར་འདུས་སྐྱེས་པ་བདུན་ནི་ཁོའི་གྲོགས་པོའོ། །གྲུ་དཔོན་གྱིས་ཁོར་ཐོག་མར་སྐྱོན་
བརྗོད་དམ། ཡང་ན། ཁག་དཀྲིའི་ཚིག་གིས་བསྙད་མོད། ཐབ་གཉེར་གྱིས་བྱིན་པའི་སྡུག་
བསྔལ་རྟོགས་རྗེས་ཁོར་ལན་པ་ཅི་ཡང་མེད་པར་འདོད། ལྡོག་སྟེ་ཐབ་གཉེར་ལྟ་བུའི་མི་ལ་
བྱེད་ཐབས་ནན་པོ་གང་ཞིག་སྤྱད་ཀྱང་མི་ཆོག་པ་མེད་སྙམ། ཅི་སྟེ་ཧྲུའུ་པའར་ལ་བཀས་
བསྒོས་ཚེ། དེ་ནི་དུས་ཡུན་འདིའི་རིང་ཁོས་ཐབ་གཉེར་གྱི་མ་རབས་གཅུན་མ་ཐུབ་པར་ད་
ལྟ་གྲུ་དཔོན་གྱི་མདུན་དུའང་གཉའ་རེངས་པའི་སྤྱོད་ཚུལ་གྱིས་ལན་པར་འདོད་དོ། །
དེ་དུས་འདིར་འདུས་སྐྱེས་པ་ཚོས་འདི་ལྟའི་འཆར་ཡན་ཀློང་ཉུལ་ཆོག་པ་སྟེ། ཅི་སྟེ་
ཐབ་གཉེར་དང་ཧྲུའུ་པའར་གྱི་འགལ་ཟླར་གནས་ལུགས་ཀྱི་སྣང་བས་ཁྱབ་སྲིད་ན། ལས་
39འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འབྲས་ནི་ཉི་ཟླ་ལྟར་སྐྱེས་པ་གང་དག་གི་མཐོང་ལམ་ན་མི་འཚེར་མི་སྲིད་པ་དེའོ། །ཧྲུའུ་
པའར་གཡོ་སྒྱུར་མཁས་ཀྱང་ནམ་ཡང་ཕྱི་ཚུལ་རྫིག་པོའི་ཕག་ཏུ་འཚོ་མི་བཏུབ།
ཁོའི་མ་
རབས་ཐ་ཤལ་གྱི་ཆ་ཙམ་ཕྱིར་མངོན་ཚེ། འདིར་འདུས་སྐུ་ཞབས་ཚོས་གདོང་རིས་ངོ་མ་
ཅི་ཡིན་གསལ་པོར་མཐོང་ཐུབ། ཁའར་གྱི་དམིགས་ཡུལ་ཡང་དེ་ལས་མ་འདས། ཁའར་
གྱིས་འདིར་འདུས་སྐུ་ཞབས་ཚོའི་ཚོར་སྣང་སྐྱེན་པོ་དང་། མ་རྟོགས་ལོག་རྟོག དགའ་
སྡུག་ཆགས་སྡང་ཅི་ཡིན་གསལ་པོར་རྟོགས། ཚུལ་དེ་ནི་ཁོས་གནས་འདིར་ཁོམ་པ་ཆུད་མི་
འཛའ་བའི་རྟགས་སོ། །ཐབ་གཉེར་གྱིས་དོན་དངོས་ལ་ཁ་གཏད་ན་ཅི་འདྲའི་ལེགས་ཀྱང་
ཁོ་ནི་ཅི་བྱ་གཏོལ་བྲལ་དུ་གྱུར། ཅི་སྟེ་མི་ཞིག་གིས་ཧྲུའུ་པའར་གམ་དུ་འཁྲིད་ཚེ་ཞེ་སྡང་
དྲག་པོའི་མགོ་བོ་སྟར་ཁ་ལྟར་གས་ནས་དགྲ་བོའི་མདུན་དུ་ལྟག་པ་དགྱེ་རྒྱུའི་སྤོབས་པའང་
མེད་དོ། །ཁའར་གྱིས་སུས་ཀྱང་སྔོན་དཔག་མི་བཏུབ་པའི་བྱ་བར་བསམ་ཚོད་མ་ཐུབ་པ་
ཅིའི་ཕྱིར། ཅི་ལྟར་ཡང་ཧྲུའུ་པའར་གནས་འདིར་ཡོང་སྲིད། རང་འདོད་ཀྱིས་མིན་ཡང་གྲུ་
དཔོན་གྱིས་འབོད་ངེས། ཁོ་དང་ཐབ་གཉེར་གནས་འདིར་ཡོང་བའི་ལམ་བར་དུ་འགྲན་
ཡའི་ཇུས་གཞི་ཞིབ་ཚགས་མ་བཏིངས། དེ་ལྟར་གདོང་ཐུག་ཙམ་གྱིས་གྲ་སྒྲིག་ཅི་ཡང་མེད་
པར་ཧོལ་རྒྱུག་སྒོས་ཕྱིར་ཟློག་ཐབས་མེད་པའི་གོལ་ལམ་དུ་བཤོལ་ལམ། ཐབ་གཉེར་གྱིས་
ད་དུང་སྐད་ཆ་ཤོད་ཐུབ་བམ། “ཡིན” དང “མིན།” ཅི་ཡིན་ད་དུང་སྨྲ་ཐུབ་བམ། འདི་
ནི་འདྲི་གཅོད་ཀྱི་སྐབས་གཡོལ་ཐབས་མེད་པའི་འདྲི་ཚིག་འབའ་ཞིག་གོ །དེ་ལྟར་དེ་
ལྟར་ཏེ། དེ་ལྟའི་འདྲི་གཅོད་ནི་རང་ཉིད་རྒྱལ་བར་ཉེ་བའི་ཆ་རྐྱེན་འཛོམས་དུས་ཐོན་སྲིད།
ཐབ་གཉེར་གྱིས་གནས་འདིར་རྐང་པ་ཁ་དབྲག་ཚུལ་གྱིས་སྣོལ་ཏེ་འགྲེངས་ཤིང་། པུས་མོ་
འཁྱོག་ནས་ལྟག་པ་དགྱེ། དབུགས་ཀྱི་རྒྱུ་བ་མིད་པར་རྔུབ་དུས་བྲང་ཁོག་གི་གློ་བའི་བྱེད་
ནུས་ཀྱང་ཀུན་ཏུ་ཟད་དོ། །
ཁའར་ནི་རོ་སྟོད་ཡོད་རྒུ་ཤུགས་ཀྱིས་གཏམས་ཤིང་། རྣམ་རིག་ཤིན་ཏུ་གསལ། དེ་ལྟའི་
40གཟུགས་འགྱུར་ཟིན་ཐོ།
ཚོར་སྣང་ཁྱིམ་དུ་སྡོད་དུས་ནམ་ཡང་ཚོར་མ་མྱོང་། གཞན་ཡུལ་དུ་སྐྱེས་བུ་མིང་གྲགས་
།སྤྱིར་མཐའ་
ཅན་སྐོར་ཞིག་གི་མདུན་དུ་སེམས་བཟང་ཅན་ལ་དག་འབུད་བྱེད་སྒང་ངོ་།
མའི་རྒྱལ་ཁ་མ་ཐོབ་ནའང་ད་ལྟ་རྩོལ་བ་ལྷོད་མེད་ཀྱིས་ལམ་དུ་ཆས་སྒང་ངོ་།
།ཕ་མ་གཉིས་
ཀྱིས་དེ་ལྟའི་སྣང་ཚུལ་མཐོང་ན་ཅི་མ་རུང་སྙམ། དེ་ལྟ་བུས་ཁོར་བཟུང་བའི་བསམ་ཚུལ་
བསྒྱུར་ཨེ་སྲིད། ཚོགས་སུ་བསྔགས་པའི་མེ་ཏོག་གཏོར་ཨེ་སྲིད། སྐུ་ཞབས་གང་དག་གི་
མིག་མདངས་ལས་ཡིད་སྨོན་གྱི་འོད་ཟེར་བཀྱེ་ཨེ་སྲིད། འདི་ཀོ་ཐམས་ཅད་དཔོག་དཀའ་
བའི་གནད་དོན་ཏེ། ད་ལྟའི་ཡུལ་དུས་འདིར་རྩ་བ་ནས་གླེང་རིན་མེད་པ་ཤ་སྟག་གོ །
“བདག་ཡོང་དོན་ནི་བདག་གིས་གཡོ་སྒྱུའི་སྦྱོར་བས་ཐབ་གཉེར་ལ་བཙན་གནོད་
བྱས་ཞེས་ཞུ་གཏུག་བྱས་པའི་ཕྱིར་རོ། །ཐབ་ཚང་དུ་ན་ཆུང་མ་ཞིག་གིས་ཁོ་གནས་འདིར་
སླེབས་ཚུལ་བདག་ལ་བཤད་བྱུང་། སྐུ་ཞབས་གྲུ་དཔོན་ལགས། དེ་བཞིན་སྐུ་ཞབས་ལྷན་
རྒྱས། བདག་གིས་ནམ་ཡང་ཡིག་ཐོག་དཔྱད་གཞིའི་ལམ་ནས་སྙན་སྒྲོན་ཞུ་ངེས། དགོས་
ངེས་ཀྱི་སྐབས་སུ་སྒོའི་ཕྱི་རོལ་དུ་སྒུག་ཀྱང་ཆོག བདག་གིས་ཕྱོགས་རིས་དང་དཔང་མིའི་
འཁྱོག་བཤད་ལ་བརྟེན་ནས་སྐྱོན་འདོགས་ཅི་ཡང་མི་བྱའོ། །” ཧྲུའུ་པའར་གྱིས་བཤད།
འདི་ནི་སྐྱེས་པ་ཁྱོ་ག་ཞིག་གི་དྲང་པོའི་གཏམ་བཤད་དོ། །ཉན་པ་པོའི་རྣམ་འགྱུར་གྱི་འགྱུར་
ལྡོག་ལ་དཔགས་ན། དུས་ཡུན་རིང་པོ་འགོར་རྗེས་གཞི་ནས་མིས་གོ་ཐུབ་པའི་སྐད་ཆ་སྨྲས་
བྱུང་སྙམ་མམ་ཅི་ཞིག་འཕྱང་མོ་ཉུག འོན་ཏེ་ཅི་འདྲའི་གསོན་ཉམས་ལྡན་པའི་གཏམ་
བཤད་ཅིག་ཡིན་ཡང་སུས་ཀྱང་བདེན་ཁ་བྱིན་མི་སྲིད། ཧྲུའུ་པའར་གྱི་དྲན་པའི་མེ་ལོང་
ངོས་ཅིའི་ཕྱིར་ཞུ་གཏུག་གི་ངོ་བོས་ཕྱུག་པའི་ཐ་སྙད “གཡོ་སྒྱུ” ཞེས་པ་དེ་འཆར་རམ། འོ་
ན། ཁོས་མི་སྤྱོད་ཀ་མེད་དུ་གྱུར་པའི་ཐ་སྙད “སྐྱོན་འདོགས” ཞེས་པར་མི་རིགས་ཕྱོགས་
ཞེན་གྱི་དྲི་མས་མ་བསླད་དམ། དེ་བཞིན་ཐབ་ཚང་ནང་གི་ན་ཆུང་མ་ཞིག་གིས་ཐབ་གཉེར་
གཞུང་ལས་ཁང་དུ་སླེབས་པ་མཐོང་སྐབས་ཧྲུའུ་པའར་གྱིས་སྐད་ཅིག་མར་གནས་ཚུལ་ཅི་
41འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིག་ལྷགས་མིན་རྟོགས་ན། དོན་དམ་དུ་ཁོ་ནི་ཉེས་པའི་སྟོབས་ཀྱིས་ཚོར་སྣང་སྐྱེན་པའི་མི་
ངན་ཞིག་མ་ཡིན་ནམ། ད་དུང་ཁོས་དཔང་མི་ཁྲིད་ཀྱང་། ཁ་ནས་ཕྱོགས་རིས་དང་དཔང་
མིའི་འཁྱོག་བཤད་ལ་བརྟེན་ནས་སྐྱོན་འདོགས་ཅི་ཡང་མི་བྱ་ཞེས་མ་སྨྲས་སམ། བྱ་སྤྱོད་
དེ་དག་ཅི་འདྲའི་གཡོ་སྒྱུ་ཚ་བ་ལ་ཨང་། འདིར་འདུས་སྐུ་ཞབས་ཚོས་བཟོད་པའི་ཡུལ་དུ་
བསྒོམས་ཤིང་། ཐ་ན། སྐྱོན་གྱི་དྲི་མས་མ་བསླད་པའི་ཡ་རབས་ཀྱི་བྱ་སྤྱོད་ཅིག་ཏུ་བརྩིའམ།
ཅིའི་ཕྱིར་ཐབ་ཚང་ནང་གི་ན་ཆུང་མས་བཤད་པ་ལྟར་གྱ་ཚོམ་ཅི་ཡང་མེད་པར་གནས་
འདིར་ཡོང་ནས་ཁོམ་པ་ཆུད་འཛའ་སོང་། དེ་ལྟའི་སྤྱོད་ཚུལ་ནི་མ་རུངས་ཁོག་འཆང་གི་
བྱ་བྱེད་དེ། ཐབ་གཉེར་གྱི་སྙན་སྒྲོན་གྱིས་འདིར་འདུས་སྐུ་ཞབས་ངལ་དུབ་ཀྱིས་མནར་ཏེ་
རིག་པ་ཉམས་སུ་འཇུག་ཕྱིར་རོ། །དོན་དམ་དུ་ཧྲུའུ་པའར་ཆེས་སྐྲག་ས་ནི་སྐུ་ཞབས་ཚོའི་
དབང་པོ་རྣོན་པོའི་རིག་པའོ། །ཁོས་སྔར་ནས་སྒོའི་ཕྱི་རོལ་དུ་བསྒུགས་ཤིང་། སྐུ་ཞབས་དེས་
བཏོན་པའི་འདྲི་བ་ཕལ་པས་ཐབ་གཉེར་ངལ་དུབ་ཀྱིས་མནར་བའི་གླགས་དང་བསྟུན་
ནས་སྒོ་བརྡུངས་པ་མ་ཡིན་ནམ།
ཐམས་ཅད་ཚིག་གིས་མ་སྨོས་ཀྱང་དེ་ལྟར་དུ་ཟད་པ་སྟེ། ཧྲུའུ་པའར་གྱིས་མ་རུངས་
ཁོག་འཆང་གི་འཁྲབ་སྟོན་བྱེད་འདོད་པའི་ཕྱིར་རོ། །སྐུ་ཞབས་དེ་དག་ལ་ངེས་པར་དུ་
འཆད་སྟངས་གཞན་གྱི་ལམ་ནས་ཁ་གསལ་གཏིང་གསལ་སྨྲས་ཏེ་གང་དག་སད་དུ་འཇུག་
དགོས། ཁའར་གྱིས་ད་ལྟ་སྐབས་བསྟུན་ཐག་གཅོད་དང་སྦྲགས་མ་མཐར་ཡང་དཔང་མིས་
གནས་ཚུལ་ངོ་མ་མ་བསྣབས་པའི་སྔོན་འགྲོར་བྱ་བྱེད་རྩོམ་དགོས་སྙམ།
དེ་དུས་གྲུ་དཔོན་གྱིས་ཧྲུའུ་པའར་ལ་མུ་མཐུད་འཆད་དུ་མ་བཅུག ཁོས་སྐད་ཅིག་
ཉིད་དུ་ལུས་པོ་ཟུར་ཞིག་ཏུ་འཁྱོག་ནས་ཉན་རྣར་གྱུར་པའི་ཕོ་ཉ་དེ་དང་ལྐོག་ལབ་རྒྱག་
མགོ་བརྩམས། ཁོས་མིག་གི་རྒྱལ་མོ་ཐབ་གཉེར་དང་། ཁའར་གྱི་ཕྱོགས་སུ་ལྟ་གིན་རང་
རློམ་ཅན་གྱི་ལག་བརྡ་བྱས། ཕལ་ཆེར་ཐེངས་རྗེས་མར་གསོན་ཉམས་དོད་པའི་གཏམ་
42གཟུགས་འགྱུར་ཟིན་ཐོ།
བཤད་ཅིག་སྤེལ་རྒྱུའི་སྦྱོང་བརྡར་བྱེད་བཞིན་པ་དང་ཀུན་ཏུ་མཚུངས་སོ། །
“སྐུ་ཞབས་ཡར་ག་པུར། ཁྱོད་ཀྱིས་གཞོན་ནུ་དེར་དོན་ཅི་ཞིག་འདྲི་འདོད།” གྲུ་
དཔོན་གྱིས་ཁུ་སིམ་ཁད་ཀྱིས་དཀྲོགས་ནས་སྨྱུག་འཁར་བཟུང་བའི་སྐུ་ཞབས་དེར་དྲིས།
“ལོས་འདྲི” ཞེས་སྨྲ་གིན་གུས་གུས་ཞུམ་ཞུམ་ངང་གྲུ་དཔོན་ལ་བྱམས་པའི་མིག་
གིས་བལྟས། དེ་ནས “ཁྱོད་ཀྱི་མིང་ལ་ཡང་སྙིང་ཅི་ཟེར། “ཁའར་ལ་དྲིས། ཁའར་གྱི་སྣང་
ངོར་གནད་དོན་གང་ཞིག་ཡིན་ཡང་འཕྲལ་དུ་ཐག་བཅད་ན་དོན་ཆེན་བསྒྲུབ་རྒྱུར་ཕན་
ཐོགས་ཆེ་སྙམ། དེའི་ཕྱིར་ཁོས་སྔར་ལྟར་ལམ་ཡིག་བཏོན་ནས་རང་ཉིད་འོས་སྦྱོར་མ་བྱས་
པར “ཁའར་རོ་སེ་མན” ཞེས་ལན་དུ་བཏབ།
“འོན་ཏེ” ཞེས་ཡར་ག་པུར་གྱིས་སྨྲ་གིན་ཐོག་མར་ཡིད་མི་རྟོན་པའི་ཚུལ་གྱིས་ཕྱིར་
བཤོལ། དེ་ལྟར་གྲུ་དཔོན་དང་། སྤྱི་ཁྱབ་རྩིས་གཉེར། མཚོ་གྲུའི་དམག་དཔོན། ཐ་ན། ཕོ་ཉ་
སོགས་ཀྱིས་ཁའར་ཞེས་པའི་མིང་དེར་ཡ་མཚན་སྐྱེས། ཤུལ་གྱི་གྲུ་ཁའི་དཔོན་རིགས་དང་།
ཧྲུའུ་པའར་ནི་སྣང་མེད་ཀྱི་ཚུལ་དུ་མཆིས།
“འོན་ཏེ།” ཡར་ག་པུར་གྱིས་བསྐྱར་ཟློས་ཀྱིས་སྨྲ་གིན་ཁའར་གྱི་ཕྱོགས་སུ་གོམ་
སྟབས་ལྕི་མོས་ཡོང་། “ཅི་ལྟར་བཤད་ན་ལེགས། བདག་ནི་ཁྱོད་ཀྱི་ཞང་པོ་ཡར་ག་པུར་
རོ། །ཁྱོད་ནི་བདག་གི་སྙིང་ཉེ་བའི་ཚ་བོའོ། །བདག་ལ་ཐོག་མ་ནས་དེ་འདྲ་ཡིན་སྲིད་པའི་
ཉམས་སྣང་འཆར” ཞེས་སྨྲས་ཏེ་མགུལ་ལ་འཁྱུད་ནས་འོ་ཡང་སྦྱར་བས་ཁའར་ནི་ཁ་རོག་
གེར་སྡོད་རྒྱུ་ལས་ཐབས་ཅི་ཡང་མ་རྙེད།
ཁའར་གྱིས “ཁྱོད་ཀྱི་མིང་ལ་གང་ཟེར” ཞེས་ལག་ཟུང་ལྷོད་རྗེས་དྲིས། གུས་ཞབས་
ཅི་འདྲའི་ཆེ་མོད། ཤིན་ཏུ་གཉོམ་ཆུང་ཚུལ་དུ་གནས། ཧྲུའུ་པའར་གྱིས་དེ་ལྟའི་གནས་
ཚུལ་གློ་བུར་བས་ཐབ་གཉེར་ལ་མཇུག་འབྲས་ཅི་འབྱུང་ཚོད་དཔག་བྱེད་བཞིན་མཆིས།
ར་གནས་སྐབས་རྟགས་མཚན་ཅི་ཡང་མ་མངོན་ཡང་མཇུག་འབྲས་ཅི་ཡོང་ཁོས་
43ལོས་རྟོགས།
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཕོ་གཞོན། འདི་ནི་ཁྱོད་ཀྱི་བསོད་ནམས་སོ། །” གྲུ་དཔོན་གྱིས་སྨྲས་ཤིང་། ཁའར་
གྱི་འདྲི་ཚིག་གིས་སྐུ་ཞབས་ཡར་ག་པུར་གྱི་ཐུགས་ལ་གནོད་སོང་སྙམ། དེ་ལྟར་ལུས་པོ་
ཤེལ་དྲའི་གམ་དུ་འཁྱོག་སྟེ་ལག་རས་ཀྱིས་ངོ་གདོང་ག་ལེར་ཕྱིས། ཚུལ་དེ་ནི་ཕ་རོལ་པོས་
གང་དེའི་སེམས་འགུལ་ཚད་མེད་ཐེབས་པའི་བཞིན་མདངས་མཐོང་མི་འདོད་པའི་ཕྱིར་
རོ། ། “གང་ཉིད་ནི་གྲོས་ཚོགས་ཁང་གི་སྲིད་བློན་སྐུ་ཞབས་ཨེ་ཏ་ཝོར་ཡར་ག་པུར་ཏེ། ཁྱོད་
ཀྱི་ཞང་པོའོ། །ད་ནས་བཟུང་ཁྱོད་ལ་ད་ལྟའི་གནས་བབ་དང་གོ་ལྡོག་པའི་མདུན་ལམ་འོད་
སྟོང་འབར་བ་ཞིག་དབང་ངོ་། །ཁྱོད་ཀྱིས་ཞིབ་འདང་རྒྱོབ། ཁྱོད་ནི་རྣམ་པ་ཀུན་ཏུ་བསོད་
ནམས་ཆེ་བས་ཆོག་ཤེས་བྱོས” ཞེས་ཀྱང་སྨྲས།
“སྲོང་པོར་སྨྲས་ན། བདག་ལ་ཡར་ག་པུར་ཟེར་བའི་ཞང་པོ་ཞིག་ཨ་རིར་ཡོད་
སྐད། “ཁའར་གྱིས་གྲུ་དཔོན་ལ་ཁ་གཏད་དེ་སྨྲས་ཤིང་། “ཅི་སྟེ་བདག་གིས་ནོར་མེད་ན་
གྲོས་ཚོགས་ཁང་གི་སྲིད་བློན་དེའི་མིང་ལའང་ཡར་ག་པུར་ཟེར” ཞེས་ཀྱང་སྨྲས།
“དེ་ལྟ་དེ་ལྟར་རོ། །” གྲུ་དཔོན་གྱིས་སྨྲས།
“བདག་གི་ཞང་པོ་ཡར་ག་པུར་ཏེ། བདག་གི་ཨ་མའི་སྤུན་མཆེད་དོ། །འོན་ཏེ་ཡར་
ག་པུར་ནི་ཆོས་མིང་ངོ་། །རུས་མིང་ནི་བདག་གི་ཨ་མ་དང་གཅིག་མཚུངས་ཏེ། བདག་གི་
ཨ་མའི་ཆོ་འབྲང་གི་རུས་པན་དྷ་མེ་ཡ་ཟེར” ཞེས་སྨྲས།
“སྐུ་ཞབས་ལྷན་རྒྱས།” སྐུ་ཞབས་ཡར་ག་པུར་གྱིས་སྨྲས། སྤྱིར་འགྲེལ་བཤད་ཀྱི་ཕྱིར་
ཤེལ་དྲའི་གམ་གྱི་ངལ་གསོའི་སྟེགས་བུ་ལས་ཁའར་གྱི་ཕྱོགས་སུ་སྤྲོ་བ་འབུམ་གྱིས་ཡོང་།
དེ་དུས་གྲུ་ཁའི་དཔོན་རིགས་ཕུད་པའི་མི་ཚང་མ་གད་མོ་ཤོར། ཁ་ཅིག་ནི་ཁོང་དགོད་དང་།
ཁ་ཅིག་ནི་ཁྲེལ་དགོད་དུ་ཟད།
ཁའར་གྱི་སེམས་ཁོང་དུའང་རང་གིས་བཤད་པ་ནི་ཅི་འདྲའི་དགོད་བྲོ་བ་ཞིག་རེད་
44ཨང་སྙམ།
གཟུགས་འགྱུར་ཟིན་ཐོ།
“སྐུ་ཞབས་ལྷན་རྒྱས” ཞེས་ཡར་ག་པུར་གྱིས་བསྐྱར་ཟློས་ཀྱིས་སྨྲས་ཤིང་། སླར་
ཡང་། “བདག་གིས་ཁྱོད་ཚོར་རྒྱབ་འགལ་བྱས་པ་སྟེ། ཁྱོད་ཚོའི་འདོད་བློར་མི་འབབ་
པའི་བདག་གི་ཁྱིམ་ཚང་གི་རྩོད་ཉོག་ཆུང་ངུར་ཞུགས། དེའི་ཕྱིར་བདག་གིས་ལྷན་རྒྱས་
ལ་འགྲེལ་བཤད་བྱའོ། །གནས་འདིར་བདག་གིས་ཡིད་རྟོན་རུང་བ་ནི་སྐུ་ཞབས་གྲུ་དཔོན་
གཅིག་པུ་སྟེ། གང་ཉིད་ནི་མཁྱེན་པའི་བདག་པོའོ” ཞེས་སྨྲས།
ཁའར་གྱིས་ད་ལྟ་བདག་གིས་གོ་སྐབས་ཅི་ཡང་ཆུད་འཛའ་མི་ཉན་ཞེས་ཆིག་ལབ་
རྒྱག་གིན་མིག་ཟུང་གམ་དུ་ཅེར་དུས་ཐབ་གཉེར་ལ་གོ་སྐབས་བཟང་པོ་ཕྲད་པ་མཐོང་བས་
སེམས་ཁོང་བདེ་བས་མྱོས།
“བདག་ཨ་རིར་ལོ་མང་ཉུལ། དོན་དམ་དུ ་ཉུལ’ ཞེས་པའི་ཐ་སྙད་དེ་བདག་ལྟ་
བུའི་ཨ་རིའི་ཆབ་འབངས་རྣམ་དག་ཅིག་གི་ངོས་ནས་བརྗོད་ན་ཤིན་ཏུ་མི་འཚམ། སྲོང་
པོར་བཤད་ན། ལོ་ངོ་དེ་འདྲའི་མང་པོའི་རིང་བདག་དང་ཡོ་རོབ་ཀྱི་གཉེན་ཉེའི་འབྲེལ་བ་
རྦད་དེ་ཆད་སོང་། རྒྱུ་མཚན་གང་ཡིན་འདིར་བཞུགས་སྐུ་ཞབས་ཚོ་དང་འབྲེལ་བ་ཅི་ཡང་
མེད། རྩ་བའི་རྒྱུ་མཚན་ཅི་ཡིན་འཆད་རྒྱུ་ཤིན་ཏུ་དཀའ་མོད། ཅི་ལྟར་ཡང་གནས་ཚུལ་
ངོ་མ་ཅི་ཡིན་བདག་གི་སྙིང་ཉེ་བའི་ཚ་བོར་ཉིན་ཞིག་མི་བཤད་ཀ་མེད་རེད། བློ་ཕམ་གྱི་
ཡུལ་དུ་གྱུར་པ་ནི་ཁོའི་ཕ་མ་དང་གཉེན་ཉེའི་སྐོར་གླེང་རྒྱུ་ནི་གཡོལ་ཐབས་མེད་པ་ཞིག་
གོ" ཞེས་སྨྲས།
“ཁོ་ནི་བདག་གི་ཞང་པོའོ། །དེ་ལྟ་དེ་ལྟར་རོ། །” ཁའར་གྱིས་དེ་ལྟར་ཆིག་ལབ་རྒྱག་
གིན “ཕལ་ཆེར་རུས་མིང་བསྒྱུར་ངེས” ཞེས་པའི་ཚིག་ལ་རྣ་བ་བླགས།
“བདག་གི་སྙིང་ཉེ་བའི་ཚ་བོ་ནི་ཁོའི་ཕ་མ་གཉོམ་ཆུང་དེ་གཉིས་ཀྱིས་བྱི་ལ་ཚང་
ནས་ཕུད་པ་ལྟར་ཁྱིམ་ནས་བསྐྲད། བདག་གིས་གནས་འདིར་ཚ་བོའི་གནད་དོན་ཅི་ཡིན
45འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྦ་གསང་བྱ་མི་འདོད། ལར་ཁོར་ཕོག་པའི་ཆད་པའང་སྦ་མི་འདོད། མ་གཞིར་སྦ་གསང་
བྱ་རྒྱུ་ཨ་རི་བའི་རང་གཤིས་མིན། ཅི་ལྟར་ཡང་ཁོའི་ནོར་འཁྲུལ་གླེང་བ་ཙམ་གྱིས་མི་ཞིག་
གིས་སྐད་ཅིག་མར་བཟོད་སྒོམ་བྱ་སྲིད།"
“དེ་ནི་གླེང་རིན་ཡོད་པ་ཞིག་གོ །” ཁའར་གྱིས་དེ་ལྟར་སེམས་ཀྱིན “འོན་ཏེ་ཐམས
ཅད་ཀྱིས་གསང་བ་མ་ལུས་པ་ཤེས་སུ་འཇུག་མི་འདོད། ཡང་ན། ཞང་པོས་ཀྱང་རྟོགས་མི་
སྲིད། ཇི་ལྟར་རྟོགས་ནུས་ཨང་། ཅི་ལྟར་ཡང་དུས་ཡུན་གང་ཙམ་འགོར་རྗེས་ཡོད་ཚད་
རྟོགས་སྲིད” སྙམ།
“དེ་ལྟར་སྨྲས་ཀྱང་ཆོག ཁོར་ཕོག་པའི་ཆད་པ་ནི།” ཞང་པོས་སྨྲས། སླར་མུ་མཐུད་
རོ་སྟོད་སྒུར་ནས་སྨྱུག་འཁར་ལ་བརྟེན། ཚུལ་དེ་ནི་ཅི་འདྲའི་སྒམ་ཞིང་བརླིང་ཨང་། “སྲོང་
པོར་སྨྲས་ན། མིང་ལ་འཇོན་ན་པུ་རུ་མོར་ཟེར་བའི་བྲན་མོ་ཞིག་སྟེ། མོ་ལོ་སོ་ལྔར་སོན་
པའི་བུད་མེད་ཅིག་གིས་བསླུ་བྲིད་བྱས། བདག་གིས ‘བསླུ་བྲིད’ ཅེས་པའི་ཐ་སྙད་འདི་
སྤྱད་ནས་ཚ་བོར་ཕོག་ཐུག་གཏོང་འདོད་པ་མིན། འོན་ཏེ་ཐ་སྙད་འོས་ཤིང་འཚམ་པ་ཞིག་
ཡེ་ནས་རྙེད་མ་བྱུང” ཞེས་སྨྲས།
ཞང་པོའི་གམ་དུ་བཅར་བར་ཉེ་བའི་ཁའར་གྱིས་གོམ་པ་སྤོ་མཚམས་བཞག་སྟེ་ཁ་
ཕྱིར་བསྐོར་མུར་འདིར་འདུས་ལྷན་རྒྱས་ཀྱིས་གནད་དོན་དེར་བཟུང་བའི་རྣམ་འགྱུར་ལ་
བརྟག སྤྱིར་གད་མོ་དགོད་མཁན་གཅིག་ཀྱང་མེད་པར་སེམས་རྣལ་ལ་ཕབ་ནས་ཉན་
མཁན་ཤ་སྟག་གོ །ཚོགས་སུ་སུས་ཀྱང་འཐོབ་དཀའ་བའི་གོ་སྐབས་དེ་འདྲར་གྲོས་ཚོགས་
ཁང་གི་སྲིད་བློན་གྱི་ཚ་བོར་ཅིའི་ཕྱིར་འཕྱ་དམོད་བྱ་སྲིད་དམ། གླེང་རིན་ཡོད་པ་གཞན
ཞིག་ནི་ཐབ་གཉེར་གྱིས་ཁའར་ལ་འཛུམ་ཆུང་ཤིག་སེས་བལྟས། དེ་ལྟའི་འཛུམ་མདངས་
ནི་ཚེ་སྲོག་གསར་པའི་རང་མདངས་ཏེ། མཐོང་ན་དགའ་ཞིང་། མྱངས་ན་ཡི་གར་འོང་
ངོ་། །སྐབས་དེར་ཁའར་གྱིས་འདིར་འདུས་ལྷན་རྒྱས་ཀྱིས་རྟོགས་བྱའི་གསང་བ་འདིའི་
46གཟུགས་འགྱུར་ཟིན་ཐོ།
ཡང་སྙིང་ཅི་ཡིན་སུས་ཀྱང་རྟོགས་ཐབས་བྲལ་སྙམ།
ཞང་པོས “པུ་རུ་མོར་རེད” ཅེས་མུ་མཐུད “མོས་བདག་གི་ཚ་བོའི་ཕྲུ་གུ་སྟེ། ལུས་
ཁམས་བདེ་ཐང་ཅན་གྱི་བུ་ཆུང་ཞིག་བཙས། བྱབས་ཁྲུས་ཀྱི་ཆོ་ག་སྒྲུབ་དུས་ཡར་ག་པུར་
ཞེས་པའི་མིང་བཏགས། བདག་གིས་ཚ་བོས་དོན་དེ་ཅི་དགར་གླེང་མི་འདོད། འོན་ཏེ་མོར་
བག་ཆགས་ཟབ་མོ་ཐེབས། དོན་དམ་དུ་འདི་ནི་བཀྲ་ཤིས་པའི་བྱ་བའོ། །ཚ་བོའི་ཕ་མས་
གསོ་རྟེན་སྤྲོད་མི་འདོད་པའམ། ཡང་ན། མི་ཁ་ནས་གཡོལ་སོང་། བདག་ནི་གནས་དེའི་
ཁྲིམས་ལུགས་ལ་ཆ་རྒྱུས་མེད་ཅིང་། ཚ་བོའི་ཕ་མའི་གནས་ཚུལ་ཡོད་ཚད་མི་རྟོགས། སྤྱིར་
ཉིན་ཁ་ཤས་ཀྱི་གོང་སྤྲིངས་པའི་རེ་ཞུའི་འཕྲིན་ཡིག་གཉིས་ལས་སྔ་གཞུག་ཏུ་རྟོགས་པ་
ཙམ་མོ། །འཕྲིན་ལན་མ་བསྐུར་ཡང་ཉར་ཚགས་བྱས་ཡོད། ལོ་ངོ་དེ་འདྲའི་མང་པོའི་རིང་
ཁོ་ཚོས་བདག་ལ་གཉེན་ཉེའི་འབྲེལ་བ་བྱས་པ་ཐོག་མའོ། །སྲོང་པོར་སྨྲས་ན། བདག་གི་ཚ་
བོའི་ཕ་མས་གསོ་རྟེན་སྤྲོད་མི་འདོད་པའམ། མི་ཁ་ནས་གཡོལ་ཕྱིར་རང་གི་བརྩེ་བའི་བུ་
ཆུང་ངམ། བདག་གི་སྙིང་ཉེ་བའི་ཚ་བོ་ཨ་རིར་སྤྱུགས་སོ། །ད་ལྟ་ལྷན་རྒྱས་ཀྱི་མཐོང་ཆོས་སུ་
གྱུར་པའི་ཁེར་འགྲོ་ཁེར་འདུག་གི་མི་རྐྱང་ཞིག་སྟེ། ཐ་ན་རྡོག་ཁྲེས་ཙམ་ཡང་མེད་དོ། །ད་
ལྟའི་ཆར་ཨ་རིར་འཚོ་གནས་ཐུབ་པ་ངོ་མཚར་གྱི་ཡུལ་དུ་ཟད་པ་སྟེ། དེ་འདྲའི་གཞོན་ནུ་
ཞིག་གིས་རང་ནུས་ཡོད་རྒུས་རང་ལམ་གཏོད་འདོད་ཀྱང་ནེའུ་ཡོག་གི་སྲང་ལམ་གང་རུང་
ཞིག་ཏུ་མི་ངན་དུ་མི་འགྱུར་བ་སུས་ཤོད་ཐུབ། སྟབས་ལེགས་པ་ཞིག་ལ་བུ་མོ་དེས་བདག་
ལ་སྤྲིངས་པའི་འཕྲིན་ཡིག་ཏུ་གནད་དོན་དེའི་རྡོག་ཁ་གླེང་། ཚ་བོའི་བྱད་བཞིན་བཀོད།
ཐ་ན། ཁོ་སྡོད་སའི་གྲུ་གཟིངས་ཀྱི་མིང་ཙམ་ཡང་ཞིབ་ཚགས་ཀྱིས་བྲིས་སོ། །དེ་ལྟའི་འཕྲིན་
ཡིག་ཀྱང་ཉིན་ཞག་མང་པོའི་རྗེས་ད་གཟོད་བདག་གི་ལག་ཏུ་སོན་པ་ཙམ་མོ། །སྐུ་ཞབས་
ལྷན་རྒྱས། བདག་གིས་ཁྱོད་ཚོའི་ཁོམ་པ་ཆུད་མི་འཛའ་བར་ཤོག བདག་གིས་འཕྲིན་ཡིག་
དེའི་དུམ་བུ་ཁག་གཅིག་ཀློག་ཆོག” ཅེས་ཁུག་མ་ནས་ཡིག་རྫོགས་ཅན་གྱི་འཕྲིན་ཡིག་
47འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཤོག་ལྷེ་ཆེན་པོ་གཉིས་བཏོན་ཏེ “འདི་ནས་བཀླགས་པར་བྱའོ། །ཁྱོད་ཚོར་སེམས་འགུལ་
ཐེབས་ངེས། གང་ལགས་ཤེ་ན། འདི་ནི་རང་གི་ཁྱོ་གར་བརྩེ་བའི་བུད་མེད་གཡོ་ཅན་
ཞིག་གི་ལྷག་བསམ་དང་། ཕྲུ་གུའི་ཨ་ཕར་བཅངས་པའི་བརྩེ་བས་གཏམས་པ་ཞིག་གོ །
བདག་གིས་སྟབས་བསྟུན་གྱི་འགྲེལ་བཤད་བྱས་པ་ཙམ་ལས་ཁོམ་པ་ཆུད་འཛའ་མི་འདོད་
ཅིང་། ཚ་བོར་ཡང་ཕོག་ཐུག་གཏོང་མི་འདོད། ཅི་སྟེ་ཁོར་མོས་པ་ཡོད་ན་ཁང་པ་ཁུ་སིམ་
ཞིག་ཏུ་འཕྲིན་ཡིག་འདི་བཀླགས་ཚེ་སློབ་གསོ་མི་ཐེབས་མི་སྲིད།"
འོན་ཏེ་ཁའར་གྱིས་བུ་མོ་དེར་བརྩེ་བ་ཅི་ཡང་བཅངས་མེད། འདས་དོན་སུན་སྣང་
ཅན་དེར་ཕྱིར་དྲན་བྱེད་སྐབས་ཁོ་སེམས་སྡུག་གིས་བསྣད་ངེས་པ་སྟེ། མོ་རྟག་ཏུ་གྲུ་མོ་ཐབ་
ཚང་གི་བང་ཁྲིར་ཁེན་ཏེ་སྡོད་ཅིང་། སྤྱིར་ཁའར་གྱིས་ཨ་ཕར་ཆུ་ལྡུག་པའམ། ཡང་ན། ཨ་
མར་རོགས་པ་བྱེད་ཕྱིར་ཐབ་ཚང་དུ་ཡར་མར་བགྲོད་དུས་དོ་ནན་གྱིས་ལྟའོ། །མཚམས་
རེར་ཅི་བྱ་གཏོལ་བྲལ་ངང་ཁའར་གྱི་གདོང་པར་ཅེར་གྱིན་རིག་པ་ཀློང་རྡོལ་ཚུལ་གྱིས་
བང་ཁྲིའི་གམ་དུ་འཕྲིན་ཡིག་འབྲི། སྐབས་རེར་ལག་པས་མིག་ཟུང་བཀབ་ནས་སུར་ཡང་
ཁ་ཡ་མི་བྱ། ལན་རེར་ཐབ་ཚང་གམ་གྱི་རང་གི་ཤག་ཆུང་དེར་པུས་མོ་བཙུགས་ཏེ་རྒྱ་གྲམ་
གྱི་མདུན་གསོལ་འདེབས་བྱ། ཡང་ན། ཁའར་ཕར་ཚུར་འགྲོ་དུས་སྒོའི་སྲུབས་ཀ་ནས་
སྐྱེངས་པའི་ཚུལ་གྱིས་ཡང་ཡང་ལྟའོ། །སྐབས་རེར་ཐབ་ཚང་དུ་སྐོར་བ་ཡང་སེ་བསྐོར། ཅི་
སྟེ་ཁའར་གྱིས་སྐོར་ལམ་བཀག་ན་འདྲེ་མོ་ཞིག་ལྟར་ཧབ་ཆ་བྱེད་ཀྱིན་ཕྱིར་བཤོལ་ཏོ། །
མཚམས་རེར་ཁའར་ཐབ་ཚང་ནང་འཛུལ་མ་ཐག་སྒོ་བརྒྱབ་ནས་ཕྱིར་ཐོན་རྒྱུའི་ཞུ་བ་མ་
བྱས་བར་སྒོ་མི་ཕྱེ། ལན་རེར་གཏམ་ཅི་ཡང་མི་སྨྲ་བར་ཁའར་གྱིས་མོས་པ་རྩ་བ་ནས་མེད་
པའི་དངོས་པོ་ཁོའི་ལག་ཏུ་སྤྲོད་དོ། །འོན་ཏེ་ཐེངས་ཤིག “ཁའར།” ཞེས་བོས། ཁའར་གྱིས་
བསམ་ཡུལ་ལས་འདས་པའི་འབོད་པ་དེར་ཡ་མཚན་སྐྱེས་མིན་ཅི་ལྟར་ཡང་མོས་ཧབ་ཆ་
བྱས་ཤིང་། དབུགས་རིང་འཐེན་གྱིན་སྐད་ཅིག་མར་ཤག་ཆུང་གི་སྒོ་བརྒྱབ། དེ་ལྟར་སྨྱོན་
48གཟུགས་འགྱུར་ཟིན་ཐོ།
མ་ཞིག་ལྟར་ཁའར་གྱི་མགུལ་ལ་འཁྱུད་ནས་མོའི་གོན་པ་ཕུད་ཅིག མོ་གཅེར་བུར་ཕུད་
ཅིག་ཅེས་སྐུལ་ཅིང་། ཁའར་ཉལ་ཁྲིའི་སྒང་མནན་ནས་ཁོར་འཕུར་མཉེད་དང་། ལུས་
དྲོད་འབྱིན་ཞེས་འཇིག་རྟེན་མ་སྟོང་བར་དུ་ནམ་ཡང་བློས་གཏོང་མི་ཕོད་པའི་ཚུལ་གྱི་
འདོད་བརྩེར་རོལ། ཡང “ཁའར། ཨོ། བདག་གི་ཁའར” ཞེས་སྐད་ངག་གཉོམ་པོས་སྨྲ་
གིན་ཁའར་རང་ཉིད་ལ་ནམ་ཡང་དབང་ན་སྙམ་པའི་ཚུལ་གྱིས་ཅེར། འོན་ཏེ་ཁའར་གྱིས་
ཅི་ཡང་མ་བལྟས། ཁའར་ནི་ཁོར་ཆེད་དུ་བཏིངས་པའི་མལ་གདན་དྲོན་པོའི་སྒང་སེམས་
པ་མི་སྐྱིད་པའི་ཚུལ་གྱིས་ཉལ། མོས་ཀྱང་ཁའར་གྱི་གམ་དུ་ཁོའི་གསང་བ་ཅི་ཞིག་རྟོགས་
འདོད་པའི་ཚུལ་གྱིས་ཉལ། འོན་ཏེ་ཁའར་གྱིས་མོར་ཅི་ཡང་ཤོད་མི་སྲིད། མོས་ཁྲོས་པའི་
ཚུལ་དུ་བརྫུས་ཏེ་ཁའར་གྱི་རོ་སྟོད་སྐྱོམ་གྱིན་ཁོའི་སྙིང་གི་འཕར་སྒྲར་ཉན། སླར་ཡང་རང་
གི་བྲང་ཁ་ཁའར་གྱི་རྣ་བར་བླག ཁའར་ནི་ཅིས་ཀྱང་ཉན་མི་འདོད། མོས་གཅེར་བུར་
ཕུད་པའི་ལྟོ་བ་ཁའར་གྱི་བྲང་ཁར་སྦྱར་ནས་མནན་ཅིང་། ལག་ཟུང་ཁའར་གྱི་བརླ་བར་ན་
ཉུག དེ་ལྟའི་ཞེ་མེར་མེར་གྱི་བྱེད་ལུགས་འདིས་ཁའར་ནི་མགོ་བོ་སྐེས་མ་ཐེག་པར་སྔས་
ནས་འགྲིལ་སོང་། མོས་སླར་ཡང་ལྟོ་བ་ཁའར་གྱི་བྲང་ཁར་སྦྱར། སྐབས་དེར་མོ་ཡོངས་སུ་
ཁའར་གྱི་ཁ་བྲལ་ཐབས་མེད་པའི་གྲུབ་ཆ་ཞིག་ཏུ་གྱུར་པའི་ཚོར་སྣང་སྐྱེས། འདོད་ཆགས་
བརྩེ་དུང་ལས་རྒྱལ་བའི་རྒྱུ་རྐྱེན་དེས་ཡ་ང་བའི་མཇུག་འབྲས་དེ་བརྩམས་སོ། །དུས་ཕྱིས་
ཁའར་གྱིས་མོའི་འདོད་ཆགས་མ་ལུས་པ་ཐེངས་དུ་མར་བསྐངས་རྗེས་སེམས་པ་མི་སྐྱིད་
པའི་ཚུལ་གྱིས་རང་གི་ཉལ་ཁྲིའི་སྒང་ངུས་པ་གྲངས་ལས་འདས་སོ། །ཞང་པོས་ངག་སྒོ་
ཡངས་པོས་ཐོས་ན་སྐྱི་གཡའ་བའི་གཏམ་རྒྱུད་དེ་ཡོངས་སུ་འཆད་ཟིན། བྲན་མོ་དེའང་
ཁའར་ལ་ཅི་འདྲའི་བརྩེ་བ་སྟེ། ཁའར་ཨ་རིར་འབྱོར་བའི་དུས་ཚོད་ཀྱང་ཞང་པོར་སྤྲིངས་
པའི་འཕྲིན་ཡིག་ཏུ་བྲིས་སོ། །མོ་ནི་བུད་མེད་རིག་རྒོད་ཅིག་སྟེ། ཁའར་གྱིས་ནམ་ཞིག་དྲིན་
ལན་མི་འཇལ་ཐུ་མེད་རེད།
49འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“འོ། དེ་ལྟར་ན།” ཞང་པོས་མུ་མཐུད “འདིར་འདུས་གསན་པ་པོ་རྣམས་ལ་བདག
ནི་ཁྱོད་ཀྱི་ཞང་པོ་ཡིན་ལུགས་ཤོད་ཅིག” ཅེས་སྨྲས།
“ཁྱོད་ནི་བདག་གི་ཞང་པོའོ། །” ཁའར་གྱིས་དེ་ལྟར་ཤོད་ཀྱིན་ལག་པར་འོ་ཞིག་
བྱས། ཞང་པོས་ཀྱང་སྐད་ཅིག་ཉིད་དུ་ཁའར་གྱི་ཐོད་པར་འོ་ཞིག་བྱས། “ཁྱོད་དང་ཕྲད་
པར་བདག་ཤིན་ཏུ་དགའ། བདག་གིས་ཕ་མས་རྟག་ཏུ་ཁྱོད་ལ་ངན་སྨྲས་བྱས་པར་སྙམ་ན་
དེ་ནི་ནོར་འཁྲུལ་འབའ་ཞིག་གོ །ད་ལྟའི་གནད་དོན་དེའི་སྐོར་ལ་ཁྱོད་ཀྱི་བསམ་ཚུལ་ཁག་
གཅིག་མི་འཚམ། དེའང་བདག་གིས་བསམས་ན། དོན་དམ་དུ་གནད་དོན་ཐམས་ཅད་དེ་
ལྟར་ཡིན་མི་སྲིད་པ་སྟེ། ཁྱོད་གནས་འདིར་བསྡད་དེ་འཁོར་ཁང་དུ་ལྷགས་པའི་གནད་དོན་
ཅི་ཡིན་ཐག་གཅོད་ཡང་དག་མི་ནུས་པའི་ཕྱིར་རོ། །འདིར་འདུས་སྐུ་ཞབས་ཚོས་ཀྱང་རང་
གིས་སྣང་འཇོག་མི་བྱེད་པའི་གནད་དོན་ཞིག་གི་ཆ་ཤས་ཙམ་ལའང་མཁྱེན་རྒྱ་ཟབ་ན་
ཕུགས་འབྲས་ངན་པ་མི་འབྱུང་ངོ” ཞེས་ཁའར་གྱིས་སྨྲས།
“སྨྲས་པ་ལེགས།” ཞང་པོས་སྨྲས། དེ་ལྟར་ཁའར་གནད་དོན་དེར་དོ་ཁུར་བྱེད་
མཁན་གྱི་གྲུ་དཔོན་གྱི་གམ་དུ་ཁྲིད་དེ “ཁྱོད་ཀྱིས་ལྟོས། བདག་ལ་ཚ་བོ་ཕུལ་བྱུང་ཅན་
ཞིག་མི་འདུག་གམ” ཞེས་དྲིས།
གྲུ་དཔོན་གྱིས “ཅི་འདྲའི་བསོད་ནམས་ཆེ་ཨང” ཞེས་འདུལ་སྦྱོང་བྱས་པའི་དམག་
མི་ཞིག་ལྟར་གུས་འདུད་ཞུས་རྗེས “སྐུ་ཞབས། བདག་གིས་གནས་འདིར་ཁྱོད་ཀྱི་ཚ་བོ་ངོ་
ཤེས་བྱུང་། བདག་གི་གྲུ་གཟིངས་འདི་དེ་ལྟའི་ཐུག་ཕྲད་ཀྱི་སྣོད་དུ་གྱུར་པ་ཅི་འདྲའི་བསོད་
ནམས་ཆེ་ཨང་། སྤྱིར་འཁོར་ཁང་ནང་གི་སྐུ་མགྲོན་གྱི་ལྗོངས་རྒྱུ་སྤྲོ་སྣང་ལྡན་པ་ཞིག་ཡེ་
ནས་བྱུང་མེད། འོན་ཏེ་གནས་དེར་སྐུ་མགྲོན་སུ་ཞིག་ཡོད་མེད་སུས་རྟོགས་ནུས། དཔེར་ན།
ཐེངས་ཤིག་ཧུན་ག་རེའི་སྐུ་དྲག་ཕྱུག་ཤོས་ཀྱི་སྲས་བགྲེས་པ་འཁོར་ཁང་དུ་བསྡད། ད་ལྟ་
བདག་གིས་ཁོའི་རུས་མིང་དང་། ལྗོངས་རྒྱུར་ཡོང་དོན་ཅི་ཡིན་དྲན་མི་གསོས། དེ་དག་དུས་
50གཟུགས་འགྱུར་ཟིན་ཐོ།
ཕྱིས་གོ་ཐོས་བྱུང་བ་ཙམ་མོ། །བདག་གིས་ད་ལྟ་ནས་མགོ་བརྩམས་ཏེ་རྩོལ་བ་དཔྱིས་ཕྱིན་
སྒོས་འཁོར་ཁང་གི་སྐུ་མགྲོན་ཚོའི་ལྗོངས་རྒྱུ་སྤྲོ་སྣང་ལྡན་པ་ཡོང་རྒྱུར་བརྩོན་ཏོ། །དཔེར་
ན། ཨ་རིའི་ཡུལ་སྐོར་གྲུ་གཟིངས་ལས་ལེགས་པ་བྱའོ། །ད་བར་དེ་ལྟའི་ལྗོངས་རྒྱུ་སྤྲོ་སྣང་གི་
ལོངས་སྤྱོད་ཅིག་ཏུ་མངོན་འགྱུར་བྱུང་མེད” ཅེས་སྨྲས།
“བདག་ལ་མི་སྐྱིད་པ་ཁྱོན་ནས་མ་བྱུང་།” ཁའར་གྱིས་སྨྲས།
“ཚ་བོར་མི་སྐྱིད་པ་ཁྱོན་ནས་བྱུང་མི་འདུག” སྲིད་བློན་གྱིས་གད་མོ་ཤེད་ཀྱིས་
དགོད་ཀྱིན་སྨྲས།
“བདག་ནི་བདག་གི་རྡོག་ཁྲེས་ལ་སེམས་ཚེགས་བྱེད་པ་ཙམ་མོ། །” ཁའར་གྱིས་རང་
དབང་མེད་པར་བྱུང་ཟིན་པའི་བྱ་བ་ཡོད་ཚད་དྲན་ཅིང་། འབྱུང་སྲིད་པའི་བྱ་བ་ཡོད་ཚད་
ཀྱང་དྲན། ཁའར་གྱིས་ཕྱོགས་བཞིར་ཅེར་དུས་མི་ཡོད་ཚད་སེམས་ཁུར་དང་། མཚར་སྣང་
སྒོས་སྔར་ལྟར་རང་གནས་སུ་ཁ་རོག་གེར་ཁོར་ལྟ་བཞིན་མཆིས། བྱེ་བྲག་ཏུ་གྲུ་ཁའི་དཔོན་
རིགས་དེ་གཉིས་ཀྱི་གཟབ་ནན་དང་ཡིད་ཚིམ་པའི་རྣམ་འགྱུར་ལས་གནོངས་འགྱོད་ཀྱི་ཆ་
ཅིའང་མ་མཐོང་། ཁོ་གཉིས་ཀྱི་མདུན་དུ་མཆིས་པའི་ཆུ་ཚོད་འཁོར་ལོ་དེར་ཆ་མཚོན་ན།
ཁང་པ་འདིར་བྱུང་ཟིན་པ་ལས་འབྱུང་སྲིད་པའི་བྱ་བ་གལ་ཆེ་བ་ཤིན་ཏུ་རྟོགས་སླའོ། །
སྣང་འཇོག་གི་ཡུལ་དུ་གྱུར་པ་ནི་ཁའར་ལ་སེམས་ཁུར་བྱེད་མཁན་གྲུ་དཔོན་ཙམ་
མིན་པར་ཐབ་གཉེར་ཡང་ཡིན་ཏེ། ཁོས “བདག་གིས་ཁྱོད་ལ་སྙིང་ཐག་པ་ནས་རྟེན་
འབྲེལ་ཞུ” ཞེས་སྨྲ་གིན་ལག་འཇུ་བྱས་ཤིང་། གོ་སྐབས་དེ་དང་བསྟུན་ནས་ཕ་རོལ་པོས་
ཁས་འཆེས་པའི་ཚོར་བ་ཅི་ཡིན་ཤོད་འདོད། ཡང་སྲིད་བློན་ལའང་དེ་ལྟའི་རྟེན་འབྲེལ་
ཞུ་བར་རྩོམ་དུས་གང་དེས་ཕྱིར་བཤོལ་བས་ཐབ་གཉེར་གྱིས་ཀྱང་རང་གི་གནས་བབ་ལ་
སེམས་ཀྱིན་སྐད་ཅིག་མར་ཕྱིར་ནུར།
འདིར་འདུས་ལྷན་རྒྱས་ནས་ད་ནི་བྱ་བ་གང་ཞིག་རྩོམ་དགོས་པ་གསལ་པོར་རྟོགས
51འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པ་སྟེ། ཁོ་ཚོས་ཁའར་དང་སྲིད་བློན་གྱི་མཐའ་ནས་བསྐོར། ཐ་ན། ཧྲུའུ་པའར་ཡང་ཐེ་བའི་
ལས་མི་ཚང་མས་རྟེན་འབྲེལ་ཞུས། ཁའར་ནས་ཀྱང་སེམས་པ་བདེ་བས་མྱོས་ཏེ་ཐུགས་རྗེ་
ལེགས་འབུལ་ཞུས། མཐར་དེ་ལྟའི་ལྷིང་འཇགས་ཀྱི་ཀློང་གྲུ་ཁའི་དཔོན་རིགས་དེ་གཉིས་
ཀྱིས་ཀྱང་རྟེན་འབྲེལ་ཞུས། དབྱིན་སྐད་ལམ་ནས་སྨྲས་པའི་ཞུ་ཚིག་གིས་མི་རྣམས་ལ་
དགོད་བྲོའི་སྣང་བ་བྱིན།
སྲིད་བློན་གྱིས་སྤྲོ་བ་འབུམ་འགྱུར་ངང་སྐབས་དེའི་བདེ་བ་མ་ལུས་པ་ལོངས་སུ་སྤྱད་
ཅིང་། ཞར་བྱུང་གི་བདེ་བ་ཙམ་པོ་དག་ཀྱང་རང་གཞན་ཐམས་ཅད་ཀྱི་དྲན་འཆར་དུ་གྱུར་
ན་འདོད། དེ་དག་ཐམས་ཅད་ཀྱང་ཚང་མས་བཟོད་པའི་གླགས་དང་བསྟུན་ཅིང་། སྤྲོ་སྣང་
ལྡན་པའི་ངང་དང་ལེན་བྱས་པ་ལོས་ཡིན། དེའི་ཕྱིར་སྲིད་བློན་གྱིས་བྲན་མོས་འཕྲིན་ཡིག་
ཏུ་བཀོད་པའི་ཁའར་གྱི་ཐུན་མིན་ཁྱད་ཆོས་རེ་རེ་བཞིན་ཟིན་བྲིས་སུ་བཏབ་སྟེ་དགོས་
པའི་དུས་ལ་བབས་ཚེ་སྤྱོད་འདོད་ཚུལ་དམིགས་སུ་བཀར་ནས་བཤད། དེའང་ཐབ་གཉེར་
གྱི་རྩོད་ཉོག་གིས་མི་རྣམས་བཟོད་དཀའ་བའི་གནས་སྐབས་སུ་གང་དེའི་སྣང་འཇོག་བྱ་
ཡུལ་གཞན་ཏེ། ཟིན་བྲིས་བཏོན་ནས་ཉུལ་མའི་ལྟ་ཞིབ་ལས་ལྷག་པའི་བྲན་མོས་ཞིབ་འབྲི་
བྱས་པའི་ཁའར་གྱི་བྱད་བཞིན་ལ་བརྟགས་ནས་སེམས་པ་སྤྲོ་བས་མྱོས་ཐབས་བྱས་སོ། །
མཐར “ཨོ། བདག་གིས་དེ་འདྲའི་ཚུལ་གྱིས་ཚ་བོ་རྙེད་བྱུང” ཞེས་སྨྲས་པའང་ལྷན་རྒྱས་
ཀྱིས་སླར་ཡང་རྟེན་འབྲེལ་ཞུས་ན་སྙམ་པའི་ཚུལ་ལམ་ཅི་ཡིན་འཕྱང་མོ་ཉུག
“ད་ལྟ་ཐབ་གཉེར་ཇི་ལྟར་བྱ་དགོས།" སྲིད་བློན་གྱིས་གཏམ་གྱི་ཚིག་རྔ་མནན
གྱིན་དྲིས། ཁའར་གྱི་སེམས་ཁོང་དུའང་ད་ལྟའི་གནས་བབ་ཏུ་གཏམ་གང་ཞིག་སྨྲས་ཀྱང་
ཆོག་སྙམ།
“ད་ལྟ་ཐབ་གཉེར་ཇི་ལྟར་བྱ་དགོས།” སྲིད་བློན་གྱིས་མུ་མཐུད “གྲུ་དཔོན་གྱིས་
ཇི་ལྟར་ལེགས་སྙམ་ན་དེ་ལྟར་བྱོས། ཐབ་གཉེར་གྱིས་བཤད་དྲགས་ཏེ་ད་ལྟ་ལྷན་རྒྱས་ཀྱིས་
52གཟུགས་འགྱུར་ཟིན་ཐོ།
ཅི་ཡང་ཉན་མི་འདོད་པ་བདག་ལ་ཡིད་ཆེས་ཡོད། ལྷན་རྒྱས་ཀྱང་དེ་ལྟར་ཡིན་ངེས”
ཞེས་སྨྲས།
“འོན་ཏེ་གནད་དོན་གང་ཞིག་དྲང་བདེན་གྱིས་ཐག་གཅོད་དགོས་ཚེ་ཁ་ཚོན་དེ་
ལྟར་བཅད་ན་མི་འོས།” ཁའར་གྱིས་དེ་ལྟར་སྨྲས་ཤིང་། ད་ལྟའི་གནས་བབ་ཏུ་ཞང་པོ་དང་།
གྲུ་དཔོན་གང་ཞིག་གིས་འདུམ་འགྲིག་ཐུབ་རྒྱུར་ཡིད་རྟོན་གྱིས་གཏམས།
དེ་ལྟར་ནའང་ཐབ་གཉེར་གྱིས་རེ་བ་ཅི་ཡང་བཅངས་ཀྱི་མེད་པ་འདྲ། ཁོས་ལག་ཟུང་
སྐ་རགས་བར་དུ་གཟར་ཅིང་། སེམས་འགུལ་དབང་གིས་ཕར་ཚུར་བསྐྱོད་དྲགས་པས་
སྟོད་གོས་ཕྱིར་ཕྱུངས་པར་ཡང་སྣང་འཇོག་ཙམ་ཡང་མ་བྱུང་། དེ་ལྟར་ཁོང་གི་སྡུག་བསྔལ་
ཡོད་ཚད་ཕྱིར་ཕྱུངས། ད་ལྟ་མི་རྣམས་ཀྱི་མཐོང་ཆོས་སུ་འགྱུར་ངེས་པ་ནི་ཁོའི་གོན་པ་གྲ་
དག་མེད་པ་དེ་དག་སྟེ། ཁོ་ནི་དུས་ངེས་མེད་དུ་ཕྱིར་སྐྲོད་ངེས་པའི་མུ་ཏོ་བ་དང་འདྲ་བས
སོ། །ཁོས་དེ་ལྟར་འཆར་ཡན་གྱི་ཀློང་དུ་ཚུད་ཀྱིན་གོ་ས་ཆེས་དམའ་བ་ནི་ཕོ་ཉ་དང་། ཧྲུའུ་
པའར་ཡིན་པས་ཁོར་ཆེས་མཐའ་མའི་བཟོད་སྒོམ་བྱ་ངེས་སྙམ། དུས་ཕྱིས་སུའང་སྤྱི་ཁྱབ་
རྩིས་གཉེར་གྱིས་བཤད་པ་ལྟར་ཧྲུའུ་པའར་སེམས་རྣལ་དུ་ཕབ་ཅིང་། རང་ཉིད་ཀྱང་ཅི་
བྱ་གཏོལ་བྲལ་གྱི་གནས་སུ་གྱར་མི་སྲིད་སྙམ། གྲུ་དཔོན་ནས་ཀྱང་རོམ་ཉི་ཡ་བ་ཞིག་གླས་
ཏེ་གནས་གང་སར་རོམ་ཉི་ཡའི་ལབ་གླེང་ཐོས་ཤིང་། ཐམས་ཅད་ལེགས་ལམ་དུ་གྱུར་ཏེ་
གནས་འདིར་རྫོགས་རྒྱུ་མེད་པའི་རྩོད་ཉོག་སློང་བར་ཡོང་དགོས་དོན་མེད་སྙམ། ད་དུང་
ཆེས་མཐའ་མའི་རྩོད་ཉོག་དེ་མི་རྣམས་ཀྱི་དྲན་འཆར་འཇམ་པོ་ཞིག་ཏུ་འགྱུར་ངེས་སྙམ།
གང་ལགས་ཤེ་ན། ཞང་པོའི་གསལ་འདེབས་ཏེ། རང་གི་གྲོགས་སུ་གྱུར་པའི་ཚ་བོའི་ངོ་སོ་
ཐོབ་པས་སོ། །གཞན་ཡང་ཚ་བོས་རང་ལ་གྲོགས་དན་གྱི་སྔོན་འགྲོ་བརྩམས་པ་ནི་ཞང་པོ་
དང་འཕྲད་རྒྱུའི་བསྔོ་སྨོན་བཟང་པོར་ངེས་པས་འདི་བྱས་ཐབ་གཉེར་གྱི་དྲིན་དུ་ངེས་ན།
ཁའར་ལ་རེ་བ་ཅི་ཡང་འདོན་མི་དགོས་སྙམ། དེ་བཞིན་ཁའར་ནི་སྲིད་བློན་གྱི་ཚ་བོ་ཡིན་
53འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡང་། མཐའ་མའི་ཁྲུན་ཐག་གྲུ་དཔོན་གྱིས་གཅོད་ངེས་ན་ཁོར་བལྟས་ནས་སྙིང་པོ་ཅི་ཞིག་
ཡོད་སྙམ།
བློ་ཕམ་ཆེ་ཤོས་ནི་ཁང་པ་འདིར་ཐམས་ཅད་ཀྱི་མིག་མདངས་ཁོའི་དགྲ་ཟླར་
ལངས་པ་ཤ་སྟག་ལས་མ་འདས་སོ། །
“གནས་ཚུལ་ལ་འཁྱོག་བཤད་མ་བྱོས” ཞང་པོས་ཁའར་ལ་སྨྲས། “རྩ་བ་ནི་གནད་
དོན་གྱི་དྲང་བདེན་ནམ། སྒྲིག་ཁྲིམས་ཀྱི་ངོ་བོར་ཐུག་གོ །ཁྱད་པར་དུ་ཕྱི་མ་དེ་ནི་སྐུ་ཞབས་
གྲུ་དཔོན་གྱིས་ཁྲུན་ཐག་གཅོད་བྱེད་ཀྱི་གཞི་མའོ” ཞེས་སྨྲས།
“དོན་དམ་དུ་དེ་ལྟར་ཡིན་པ་འདྲ།" ཐབ་གཉེར་གྱིས་ཆིག་ལབ་བརྒྱབ། སྐད་ཆ་དེ་
སུ་ཞིག་གིས་ཐོས་ན་གང་དེ་ཁོང་དགོད་འཆོར་ངེས།
“འོ། གྲུ་གཟིངས་ནེའུ་ཡོག་ཏུ་འབྱོར་མ་ཐག་ཡིན་པས་གྲུ་དཔོན་གྱིས་ལས་རྒྱུའི་བྱ་
བ་ཤིན་ཏུ་མང་། བདག་ཅག་གིས་འགོག་རྐྱེན་བཟོས་ནས་ཅི་བྱེད། ད་ནི་གྲུ་གཟིངས་ནས་
ཁ་བྲལ་ན་ཅིས་ཀྱང་ལེགས། དེ་ལྟ་མིན་ཚེ་རྩོད་ཉོག་གི་རྒྱ་བསྐྱེད་ནས་འཁོར་ཁང་གི་ལས་
བཟོ་དེ་གཉིས་ཀྱི་ཆོ་མེད་སྐད་ཆས་ཁོམ་པ་ཆུད་འཛའ་འོ། །བདག་གི་སྙིང་ཉེ་བའི་ཚ་བོ།
བདག་གིས་ཁྱོད་ཀྱི་བྱེད་ལུགས་ལ་མོས་མཐུན་ཡོད། ད་ནི་ག་ལེར་ཐོན་འགྲོ” ཞེས་སྨྲས།
“བདག་གིས་འཕྲལ་མར་གྲུ་ཆུང་ཞིག་མངག་ཆོག” གྲུ་དཔོན་གྱིས་སྨྲས། སྤྱིར་ཞང་
པོའི་སྐད་ཆར་བསམ་འཆར་མི་མཐུན་པ་ཅི་ཡང་མེད་ཚུལ་གྱི་རྣམ་པས་ཁའར་རྦད་དེ་ཧང་
སང་། མི་རྣམས་ཀྱིས་ཀྱང་སྣང་དོགས་ཅི་ཡང་མེད་པར་ཞང་པོ་ནི་ཡ་རབས་སྨྲ་མཁས་ཤིག་
ཏུ་བརྩི་སྲིད། སྤྱི་ཁྱབ་རྩིས་གཉེར་གྱིས་ཅོག་ཙེའི་མདུན་དུ་བསྐྱོད་དེ་འཚུབ་ཆ་དང་བཅས
སྐད་པར་ལས་གྲུ་དཔོན་གྱི་བཀའ་རྒྱ་ལས་བཟོར་བསྒྲགས།
“ཁོམ་པ་མང་ཙམ་བྱུང་ན་ཅི་འདྲའི་དགའ་ཨང་།” ཁའར་གྱིས་མུ་མཐུད “ཅི་སྟེ་
བདག་གིས་ཐམས་ཅད་ལ་ཕོག་ཐུག་བཟོས་ན་བྱ་བ་གང་ཡང་སྒྲུབ་མི་འདོད། ད་ལྟ་བདག་
ཅིས་ཀྱང་ཞང་པོ་དང་ཁ་བྲལ་མི་བཏུབ། ཞང་པོས་ཐབས་བརྒྱ་ཇུས་སྟོང་གིས་བདག་རྙེད་
54པས་སོ།
གཟུགས་འགྱུར་ཟིན་ཐོ།
།གྲུ་དཔོན་ནི་ཡ་རབས་ཅན་ཞིག་ཡིན་ཡང་ཁོག་ཏུ་ཅི་ཞིག་བཅངས་པ་སུས་རྟོགས་
ནུས། སྒྲིག་ཁྲིམས་ཀྱི་མདུན་དུ་ཁོར་ཡང་ཐབས་ཤེས་མེད་ངེས། དེ་ནི་ཞང་པོའི་སེམས་
ཁོང་གི་སྐད་ཆའང་ཡིན་ངེས། ཧྲུའུ་པའར་ནི་མ་རབས་ཅན་ཞིག་གོ །བདག་གིས་ད་གིན་
ཅིའི་ཕྱིར་ཁོར་ལག་འཇུ་བྱས་སམ། འདིར་འདུས་ཐམས་ཅད་ནི་ཕན་མེད་ཟོག་རོ་ཤ་སྟག་
གོ” ཞེས་ཆིག་ལབ་བརྒྱབ།
ཁའར་གྱིས་དེ་ལྟར་སེམས་ཀྱིན་ཐབ་གཉེར་གྱི་མདུན་དུ་བསྐྱོད། སྐ་རགས་ལས་ལག་
པ་འཐེན་ནས་སླར་ལག་འཇུ་ཡང་སེ་བྱས།
“ཁྱོད་ཀྱིས་སྐད་ཆ་ཚིག་གཅིག་ཀྱང་མ་བཤད་པའི་རྒྱུ་མཚན་ཅི།” ཁའར་གྱིས་མུ་
མཐུད “ཁྱོད་ཀྱིས་བྱ་བ་གང་བྱས་ཀྱང་ཐམས་ཅད་ལ་བསྟུན་དགོས་དོན་ཅིའི་ཕྱིར” ཞེས་
ཀྱང་སྨྲས།
ཐབ་གཉེར་གྱིས་ཐོད་པའི་གཉེར་མ་འགུལ་ཙམ་བྱས། ཚུལ་དེ་ནི་ཁོས་ཅི་ཞིག་ཤོད་
འདོད་པ་མཚོན་ཕྱིར་ཙམ་མོ། །མཐར་མགོ་བོ་སྒུར་ཏེ་ཁའར་དང་རང་གི་ལག་པར་བལྟས།
“གྲུ་གཟིངས་འདིའི་སྒང་ཐོབ་ཐང་དྲང་བདེན་མེད་པ་ཁྱོད་ཙམ་ཡིན་པ་བདག་གིས་
ལོས་རྟོགས།” ཁའར་གྱིས་དེ་ལྟར་སྨྲ་གིན་ཐབ་གཉེར་གྱི་ལག་པར་བྱིལ་བྱིལ་བྱས། ཐབ་
གཉེར་གྱིས་མིག་མདངས་ཕྱོགས་བཞིར་ཅེར་དུས་བདེ་སྐྱིད་ཀྱི་ཚོར་སྣང་ངམ་ཤུགས་ཀྱིས་
སྐྱེས་ཤིང་། མི་ཞིག་གིས་དེ་ལྟའི་བདེ་སྐྱིད་ལ་བགེགས་བར་ཅི་ཡང་མ་བརྟས་ནའང་སྙམ།
“འོན་ཏེ་ཁྱོད་ཀྱིས་ངེས་པར་དུ་ཚོགས་སུ་འགྲེངས་ནས་ཡིན་མིན་གསལ་བཤད་
བྱོས། དེ་ལྟ་མིན་ཚེ་གནད་དོན་གྱི་ཡང་སྙིང་ཅི་ཡིན་སུས་ཀྱང་རྟོགས་མི་བཏུབ། བདག་
གིས་བཤད་པ་ལྟར་སྒྲུབས། ཅིའི་ཕྱིར་ཞེ་ན། རྒྱུ་རྐྱེན་སྣ་ཚོགས་དབང་གིས་ཁྱོད་ལ་རོགས་
པ་བྱ་ཐབས་བྲལ” ཞེས་ཁའར་གྱིས་སྨྲས། ཡང་ཐབ་གཉེར་གྱི་ལག་པར་འོ་ཞིག་བྱས་
ཏེ་ངུས་ཤིང་། ཁོའི་སྦོམ་ཞིང་མཁྲེགས་པའི་ལག་ངར་ནི་ནོར་བུ་ཞིག་གི་ཚུལ་ལྟར་རང་
55འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གི་ངོ་གདོང་ལ་འབྱར་ནས་མི་གློད། སྐབས་དེར་ཞང་པོ་ཁོའི་སར་ཡོང་ནས་ག་ལེར་ཁྲིད་
སོང་། “ཐབ་གཉེར་བདག་གི་ཁོག་ཏུ་ཁྱོད་ཀྱི་འདྲེ་ཞུགས་པ་འདྲ།” ཐབ་གཉེར་གྱིས་
དེ་ལྟར་སྨྲས་ཤིང་། ཁའར་གྱི་སྤྱི་གཙུག་ལ་ཅེར་གྱིན་སླར་ཡང་གྲུ་དཔོན་གྱི་ཕྱོགས་སུ་
བལྟས། “ཁྱོད་ཁེར་འགྲོ་ཁེར་འདུག་ཏུ་ལུས་དུས་ཐབ་གཉེར་བདག་དང་ཕྲད། ད་ལྟ་ཁྱོད
ཀྱིས་བདག་ལ་ཐུགས་རྗེ་ཞུ་རྒྱུ་འོས་ཤིང་འཚམ་མོ། །འོན་ཏེ་ད་ལྟའི་ཁྱོད་ཀྱི་ཐོབ་དང་གོ་
སར་བལྟོས་ཚེ་ཅི་བྱས་ཐམས་ཅད་ཐལ་དྲགས་སོང” ཞེས་སྨྲས།
སྒོའི་ཕྱི་རོལ་དུ་ཅ་ཅོ་འུར་ཟིང་གིས་ཁེངས། མི་ཞིག་གིས་སྐད་མགོ་མཐོན་པོས་བོས་
པའམ། ཐ་ན། སྒོ་ཤེད་ཤུགས་ཆེན་པོས་བརྡུངས་བྱུང་། དེ་དུས་གྲུ་པ་ཞིག་སྟེ། ངོ་གདོང་ཕལ་
པའི་རང་བཞིན་གང་ཞིག བུད་མེད་ཀྱི་སྨད་ཤམ་དཀྲིས་པ་ཞིག་འཛུལ་བྱུང་། ཁོས “ཕྱི་
རོལ་དུ་མི་ཚོགས་སྟུག” ཅེས་སྐད་ཅོར་བརྒྱབ་ཅིང་། གྲུ་མོས་ཕར་འབུད་ཚུར་འབུད་ངང་
འཚང་གའི་ཀློང་དུ་ཚུད་པའི་རྣམ་པ་འཆང་། མཐར་དྲན་པ་གསོས་པའི་ཚུལ་གྱིས་གྲུ་
དཔོན་ལ་གུས་འདུད་ཞུ་རྩིས་བྱས། སྐབས་དེར་ཁོས་བུད་མེད་ཀྱི་སྨད་ཤམ་ཤེད་ཀྱིས་སར
གཡུགས་ཏེ “མི་ཞིག་ཞེ་མེར་ལངས་སྲིད། ཁོ་ཚོས་བདག་ལ་བུད་མེད་ཀྱི་སྨད་ཤམ་དཀྲིས་
སོང” ཞེས་སྨྲ་གིན་རྐང་པ་ས་ངོས་སུ “ཆག” སྒྲ་དང་བཅས་བརྡབས་ཏེ་གྲུ་དཔོན་ལ་
གུས་འདུད་ཅིག་ཞུས་སོ། །མི་ལ་ལ་གད་མོ་ཤོར་ཡང་གྲུ་དཔོན་གྱིས་གཟབ་ནན་ངང“བདག་
གིས་བསམས་ན། འདི་ལ་བློ་བག་ཡངས་པོ་ཟེར། སུ་ཞིག་ཕྱི་རོལ་དུ་འདུག་གམ” ཞེས་
དྲིས། ཧྲུའུ་པའར་གྱིས “བདག་གི་དཔང་མི” ཞེས་མི་དེའི་སྔོན་དུ་ལན་བཏབ་ཅིང་། མུ་
མཐུད “བདག་གིས་ཁོ་ཚོའི་ཚབ་བྱས་ཏེ་ཁྱོད་ལ་དགོངས་ཚོམས་མེད་པ་ཞུའོ། །ལྟས་
ངན་དེ་དག་གྲུ་གཟིངས་གྲུ་ཁར་འབྱོར་ཚེ་སྨྱོན་པ་ལྟར་འགྱུར་སྲིད” ཅེས་སྨྲས། གྲུ་དཔོན་
གྱིས “ཁོ་ཚོ་འཕྲལ་མར་ཡར་འབོད་ཅིག” ཅེས་སྨྲས་ཤིང་། སྐད་ཅིག་ཉིད་དུ་སྲིད་བློན་
ལ་ཁ་ཕྱོགས་ཏེ “གུས་པར་འོས་པའི་སྐུ་ཞབས་སྲིད་བློན་ལགས། གང་ཉིད་ད་ལྟ་ཚ་བོ་
56གཟུགས་འགྱུར་ཟིན་ཐོ།
དང་ལྷན་ཅིག་གྲུ་པ་དེའི་ཕྱོགས་སྟོན་ལྟར་གྲུ་ཆུང་སྒང་ལ་ཕེབས་རོགས། འདི་ནི་བདག་
གི་མཐའ་མའི་ཞུ་ཚིག་གོ །སྐུ་ཞབས་སྲིད་བློན་ལགས། ཁྱོད་དང་ངོ་ཤེས་སུ་གྱུར་པ་བདག་
གི་བསོད་ནམས་སོ། །མི་འགོར་བར་སྐུ་ཞབས་སྲིད་བློན་མཆོག་གིས་བདག་ཅག་དང་། ཨ་
རིའི་ཐག་རིང་མཚོ་འགྲུལ་སྐྱེལ་འདྲེན་གྱི་གྲོས་གཞི་བསྐྱར་གླེང་གི་གོ་སྐབས་བསྩལ་རྒྱུའི་
འདུན་པ་ཆེ། སྐབས་དེ་དུས་ཀྱང་དེ་རིང་ལྟ་བུའི་སྤྲོ་སྣང་ལྡན་པའི་བགྲོ་གླེང་ཞིག་ཡིན་
སྲིད” ཅེས་སྨྲས། “ད་ལྟ་བདག་ལ་ཚ་བོ་འདི་འདྲ་ཞིག་ཡོད་པ་ཙམ་གྱིས་ཆོག་སོང་།" སྲིད་
བློན་གྱིས་འཛུམ་ཆུང་ཤིག་སེའི་ངང་སྨྲས་ཤིང་། སླར་ཡང “ཁྱོད་ཀྱིས་བདག་གི་བརྩེ་བ་
ཟབ་མོ་དང་ལེན་བྱས་པར་ཐུགས་རྗེ་ཆེའོ། །བདེ་མོ། བདག་ཅག་ནམ་ཡང་མི་འཕྲད་མི་
སྲིད” ཅེས་ཁའར་ལ་བརྩེ་བ་ཟབ་མོས་འཁྱུད་ཀྱིན “ཡོ་རོབ་ཀྱི་ལྗོངས་རྒྱུ་ཕྱི་མར་གཤིབ་
ཡུན་རིང་ངེས” ཞེས་ཀྱང་སྨྲས། “དེ་ལྟར་བྱུང་ན་བདག་ནི་སྤྲོ་བས་མི་མྱོས་མི་སྲིད།” གྲུ་
དཔོན་གྱིས་ལན་བཏབ། མཐར་ཕན་ཚུན་མཐའ་མའི་གྱེས་ཕྱག་གི་ལག་འཇུ་བྱས། ཁའར་
ནི་ཁ་རོག་གེར་བསྡད་ཅིང་། སླར་གྲུ་དཔོན་ལ་ལག་འཇུ་བྱས། ཅིའི་ཕྱིར་ཞེ་ན། ཕལ་ཆེར་མི་
བཅོ་ལྔ་ཙམ་ཁོའི་ཕྱོགས་སུ་འཁོར་བས་སོ། །དེ་དག་ཧྲུའུ་པའར་གྱི་མཛུབ་སྟོན་འོག་འཚུབ་
ཆས་བསྣད་ཀྱང་སྐད་ཅོར་རྒྱག་གིན་མཐའ་ནས་བསྐོར་བྱུང༌། གྲུ་པ་དེས་སྲིད་བློན་ཁོའི་རྗེས་
སུ་བསྙེག་རྒྱུའི་རེ་བ་ཞུས་ཤིང་། རང་ཉིད་ཀྱིས་མདུན་ནས་མི་ཚོགས་ཀྱི་འཚང་ཁ་བཤངས་
ཏེ་བདེ་བླག་ངང་གྲུ་ཆུང་སྒང་སྒྲོལ་རྒྱུར་བརྩོན། བལྟས་ཚོད་ལ་སེམས་བཟང་ཅན་དེ་དག་
གིས་ཧྲུའུ་པའར་དང་ཐབ་གཉེར་གྱི་རྩོད་ཉོག་དེ་དགའ་འོས་པའི་བྱ་བ་ཞིག་ཏུ་བརྩིས་ནས་
དེ་ལྟའི་དགོད་བྲོའི་ཉམས་སྣང་གྲུ་དཔོན་གྱི་མདུན་དུའང་ཚོད་འཛིན་ཐུབ་ཐབས་བྲལ།
ཁའར་གྱིས་མི་ཚོགས་ཀློང་ནས་མིང་ལ་རོ་ན་ཟེར་བའི་ཐབ་ཚང་གི་ན་ཆུང་མ་དེ་མཐོང་།
མོས་དགའ་སྤྲོའི་མིག་ཟུང་ཀེམ་ཀེམ་ངང་ཁོར་བལྟས་ཤིང་། གྲུ་པ་དེས་སར་གཡུགས་པའི་
རང་གི་སྨད་ཤམ་དེ་བསྒྲུགས་སོ། །
57འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གྲུ་པའི་རྗེས་སྙེག་གིན་གནས་འདི་ནས་ཁ་བྲལ་ཏེ་བགྲོད་ལམ་གུ་དོག་པོ་ཞིག་བརྒྱུད་
སྒོ་ཆུང་ཞིག་ཏུ་སླེབས། དེ་ནས་སྐས་གདང་ཁ་ཤས་བབས་རྗེས་གྲུ་ཆུང་སྒང་བདེ་བར་
འབྱོར། གྲུ་པ་དེས་ཐེ་ཚོམ་ཅི་ཡང་མེད་པར་གྲུའི་སྒང་མཆོངས་ཤིང་། གྲུའི་སྒང་གི་གྲུ་པ་
གཞན་དེས་ཀྱང་འཕྲལ་མར་ཡར་འགྲེངས་ནས་ཁོ་གཉིས་ལ་གུས་འདུད་ཞུས། སྲིད་བློན་
གྱིས་ཁའར་ལ་སྐས་གདང་འབབ་དུས་ཡིད་གཟབ་བྱོས་ཞེས་མངག་དུས་ཁའར་སྐྲག་སྟེ་ངུ་
བའི་ངང་ཚུལ་དེ་མཐོང་། སྲིད་བློན་གྱིས་ཁོའི་འགྲམ་པ་སྐྱོར་ཅིང་། སེམས་གསོའི་ཚུལ་
གྱིས་པང་དུ་བཏབ་ནས་མགོ་བོར་བྱིལ་བྱིལ་བྱས། དེ་ལྟར་སྐས་གདང་རེ་རེ་བཞིན་བབས་
ཏེ་བྲལ་མི་ཕོད་པའི་ཚུལ་གྱིས་གྲུའི་སྒང་འབྱོར། ཁོ་གཉིས་ཁ་གཏད་དུ་བསྡད་ཅིང་། སྲིད་
བློན་གྱི་ལག་བརྡ་བྱས་པ་ཙམ་གྱིས་གྲུ་ཆུང་སྐྱ་བའི་ཤུགས་ཀྱིས་མདུན་དུ་དལ་བུར་བགྲོད་
སོང་། བསམ་ཡུལ་ལས་འདས་པར་གྲུ་གཟིངས་དང་བར་ཆོད་པའི་སྨི་ཁ་ཤས་ཀྱི་ས་སྟེ། སྤྱི་
ཁྱབ་རྩིས་གཉེར་གྱི་ཤེལ་དྲའི་མདུན་འབྱོར་དུས་ཤེལ་དྲ་རིམ་པ་གསུམ་པའི་གམ་དུ་ཧྲུའུ་
པའར་གྱི་དཔང་མིས་ཁེངས་འདུག དེ་དག་གིས་མཛའ་བརྩེའི་ལག་པ་གཡུག་ཅིང་། ཐ་
ན། སྲིད་བློན་ནས་ཀྱང་ཐུགས་རྗེ་ལེགས་འབུལ་ཞུས། གྲུ་པ་ཞིག་གིས་འཁྲབ་སྟོན་མཚར་
སྣང་ཅན་ཏེ། སྐྱ་བ་གཡུག་གིན་གཡུག་གིན་མཐའ་མའི་གྱེས་ཕྱག་གི་འོ་ཞིག་ཀྱང་བྱིན།
སྲོང་པོར་སྨྲས་ན། ཐབ་གཉེར་ཅི་ནས་ཀྱང་མཐོང་ཆོས་ཀྱི་ཡུལ་ནས་བསྐལ་སོང་། ཁའར་
གྱི་གཡོ་འགུལ་ཕྲ་མོའི་སྟོབས་ཀྱིས་པུས་མོ་ཞང་པོའི་པུས་མོར་ཐུག ཁོས་མིག་འབྲས་མི་
གཡོ་བར་ཞང་པོར་ལྟ་དུས་སེམས་ཁོང་དོགས་པས་བསླད། ཁའར་ལ་ཆ་མཚོན་ན། དེ་ལྟའི་
སྐྱེས་ཆེན་གྱིས་ཐབ་གཉེར་གྱི་ཚབ་བྱ་མི་བཏུབ་སྙམ། མཐར་སྲིད་བློན་གྱིས་ཁའར་གྱི་མིག་
མདངས་ལས་གཡོལ་ཏེ་གྲུ་ཆུང་རླབས་ཀྱིས་བསྐྱོམས་པའི་ཕྱོགས་སུ་ཅེར་ཏོ། །
58གཟུགས་འགྱུར་ཟིན་ཐོ།
གཟུགས་འགྱུར་ཟིན་ཐོ།
(1915)
གཅིག
ཉིན་ཞིག་གི་ཞོགས་པར་གྷུ་རེ་གྷོར་སམ་སེ་རྨི་ལམ་གྱི་འཇིགས་དངངས་ཀློང་ནས་
གཉིད་ལས་སད་དུས་ཉལ་ཁྲིའི་སྒང་འབུ་སྐྱོགས་ཆེན་པོ་ཤིག་ཏུ་གྱུར་པ་རྟོགས། གན་རྐྱལ་
དུ་ཉལ་བས་སྲ་ཞིང་མཁྲེགས་ལ། གོ་ཁྲབ་དང་དབྱེར་མ་མཆིས་པའི་སྒལ་གཞུང་མལ་སར་
སྦྱར་བ་ལྟར་སྣང་། ལྟག་པ་དགྱེ་དུས་ལྒང་བུ་ལྟར་སྦོས་པའི་ལྟོ་བ་ཁམ་སྨུག་དེ་གཞུ་དབྱིབས་
ཅན་གྱི་ཁྲབ་མིག་མཁྲེགས་པོ་འགར་གྱུར་ཅིང་། སྦོས་དྲགས་ཏེ་མལ་ཐུལ་གྱིས་འགེབ་མ་
ཐུབ་པའི་གནས་སུ་གྱར། སྤྱིར་ལུས་བོངས་ཆེན་པོ་དེ་དང་བལྟོས་ན་ཕྲ་ཞིང་ནེམ་པའི་རྐང་
པ་དེ་དག་མཐོང་ལམ་ན་ཀྲབ་ཀྲབ་ཏུ་སྒུལ་གྱིན་པ་ནི་ཤིན་ཏུ་མི་མཛེས་སོ། །
“བདག་ལ་དོན་དག་ཅི་ཞིག་ཕྲད་སོང་།" ཁོས་དེ་ལྟར་བསམས། འོན་ཏེ་འདི་ནི་རྨི
ལམ་མ་ཡིན་པ་སྟེ། ཁང་པ་ནི་ཁང་པ་སྟེ། སྐྱེས་བུ་གང་ཞིག་སྡོད་སའི་ཁང་པའོ། །སྤྱིར་གུ་
དོག་ཀྱང་མངོན་སུམ་མཐོང་ཆོས་སུ་གྱང་རས་བསྐོར་ནས་དབེན་ཅག་གེར་གནས་པ་ཞིག་
གོ །ཅོག་ཙེའི་སྒང་ཚོང་ཟོག་གི་དཔེ་རིས་མཆིས། དོན་དམ་དུ་ཁོ་ནི་ཡུལ་སྐོར་བྲིན་ཚོང་པ་
ཞིག་གོ །ཅོག་ཙེའི་དྲང་ཐད་ཀྱི་གྱང་ལྡེབས་ཀྱི་མཐོ་སར་ཁོས་ཉེ་དུས་བརྙན་པར་ལས་དྲས་
59འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པའི་རི་མོ་དེ་གསེར་འོད་ལམ་ལམ་འཕྲོ་བའི་ཤེལ་སྒྲོམ་གྱིས་བརྒྱན་ནས་བཀལ་འདུག རི་
མོར་སྲམ་ཞྭ་གྱོན་ཅིང་། སྲམ་པགས་ཀྱི་སྐེ་དཀྲིས་དཀྲིས་པའི་ལྕམ་མོ་ཞིག་སྟེ། མོ་ཙོག་པུར་
བསྡད་ཅིང་། ལག་ངར་སྤུ་གྲ་མཐུག་པའི་ཕུ་ཐུང་དུ་བཅུག་གོ །ཅི་སྟེ་ལག་པ་བཏེགས་ཚེ་རི་
མོར་ལྟ་མཁན་ལ་སྤུ་གྲ་མཐུག་པའི་ཕུ་རུང་འབྱིན་འདོད་དམ་ཅི་ཞིག་འཕྱང་མོ་ཉུག
ཁོས་མིག་ཟུང་ཤེལ་དྲའི་ཕྱོགས་སུ་ཅེར་བས་སྨུག་པ་དཀྲིགས་པའི་གནམ་གཤིས་
མཐོང་ཆོས་སུ་གྱུར་ཅིང་། ཤེལ་དྲའི་ལྕགས་ཀྱི་འདབ་ཡབ་སྒང་བབས་པའི་ཆར་པའི་
ཐིགས་སྒྲ་ཐོས་པས་སེམས་པ་ཤིན་ཏུ་མི་སྐྱིད་པར་གྱུར། “ད་ནི་མུ་མཐུད་གཉིད་ན་བྱ་བ་ཆོ་
མེད་དེ་དག་གཏིང་བརྗེད་དུ་འགྱུར་ངེས། དེ་ལྟར་ན་ཅི་འདྲའི་དགའ་ཨང” སྙམ་ཡང་ངལ་
བ་འབྲས་མེད་དུ་གྱུར། ཁོ་ནམ་རྒྱུན་གློ་གཡས་ལ་ཕབ་ནས་ཉལ་རྒྱུར་དགའ་ཡང་ད་ལྟ་དེ་
ལྟར་མི་ནུས། ཁོས་ནུས་ཤུགས་ཡོད་རྒུས་གློ་གཡས་སུ་ཇི་ལྟར་ཕབ་ན་དེ་ལྟར་ཡམ་ཡོམ་དང་
སྦྲགས་སྔར་ལྟར་གན་རྐྱལ་དུ་ཉལ་དགོས་བྱུང་། ཕལ་ཆེར་ཚོད་ལྟ་ཐེངས་མང་བྱས་ཀྱང་
དེ་ལྟར་ལས་མ་འདས། མཐར་མིག་ཟུང་འཚུམ་ཅི་ཐུབ་ཀྱིས་མཚམས་མེད་དུ་འགུལ་བའི་
རྐང་པ་ཕྲ་མོ་དག་མ་མཐོང་ན་སྙམ་ཞིང་། རྐེད་པ་ཟུག་གཟེར་དྲག་པོས་མ་བསྣད་བར་དེ་
ལྟའི་ཚོད་ལྟ་ལན་བརྒྱར་བྱས་སོ། །
“དཀོན་མཆོག་མཁྱེན། “ཁོས་ཞིབ་འདང་ཀློང་ནས “བདག་གིས་ཅི་འདྲའི་ངལ
ཅིང་དུབ་པའི་ལས་གནས་ཤིག་བདམས་ཏེ་ཉིན་མཚན་ལྟོས་མེད་ལྗོངས་རྒྱུའི་ལམ་དུ་ཆས་
སོང་། ཕྱོགས་སུ་ཚོང་གཉེར་བྱ་རྒྱུ་ནི་ཚོང་ཁང་དུ་བསྡད་པ་ལས་སུན་སྣང་ཆེའོ། །ད་དུང་
ལྗོངས་རྒྱུའི་གནས་སྐབས་ཀྱི་བཟོད་གླགས་བྲལ་བའི་སྡུག་བསྔལ་ཏེ། མེ་འཁོར་བརྗེ་དུས་
ཀྱི་དངངས་སྐྲག ཟ་མ་དུས་ལྟར་མི་རག་པ། ཟ་བཏུང་ངན་ངོན། འགྲུལ་པ་དང་གཤིབས་
ཡུན་ཐུང་བ། ཕན་ཚུན་བརྩེ་བ་ཟབ་མོ་འབྱུང་དཀའ་བ་བཅས་ཀྱི་སེམས་ཚེགས་ཆེ་ན་
འདི་ཀོ་ཐམས་ཅད་ལྷ་འདྲེའི་འཕྲུལ་སྣང་དུ་སོམས་ཤིག “ཁོས་དེ་ལྟར་སེམས་བཞིན་པའི
60གཟུགས་འགྱུར་ཟིན་ཐོ།
སྐད་ཅིག་མར་ལྟོ་བར་ཟ་འཕྲུག་ལངས་པས་སྒལ་གཞུང་ཉལ་ཁྲིའི་སྟོད་ཕྱོགས་སུ་ཁེན་ཏེ་
ནུར། སྐབས་དེར་ལྟག་པ་དགྱེ་དུས་ཕ་རོལ་པོར་ལྟ་བདེ་བའི་སྣང་བ་འཆར་ཅིང་། ཟ་འཕྲུག་
ལངས་སའི་ལྟོ་བའང་སྐྱ་ཐིག་ཕྲ་མོས་ཁྱབ་པ་མཐོང་། དེ་ནི་ཅི་ཡིན་སྨྲ་བརྗོད་ཀྱི་ཡུལ་ལས་
འདས་པས་རྐང་པས་རེག་སྙམ་ཡང་འཕྲལ་དུ་སྐུམ་དགོས་བྱུང་བ་སྟེ། ཐུག་པ་ཙམ་གྱིས་
ལུས་ཡོངས་གྲང་འདར་གྱིས་དབང་མེད་དུ་འཁུམ་པས་སོ། །
ཁོ་འགྲེ་ལྡོག་རྒྱག་གིན་སྔར་ལྟར་གན་རྐྱལ་དུ་འགྲིལ། “སྔ་པོ་འདི་འདྲ་མལ་ལས་
ལྡང་ན” ཁོས་དེ་ལྟར་སེམས་ཀྱིན “མི་ཞིག་གླེན་པར་འགྱུར་སྲིད། མི་ནི་ངེས་པར་དུ
གཉིད་དགོས། ཡུལ་སྐོར་བྲིན་ཚོང་པ་གཞན་ཚོས་བཙུན་མོའི་ལོངས་སྤྱོད་ལ་རོལ་བཞིན་
པ་སྟེ། དཔེར་ན། བདག་གིས་སྔ་དྲོ་ཕྲད་པའི་ཚོང་འགྲུལ་དང་ཆབས་ཅིག་མགྲོན་ཁང་དུ་
ལོག་ནས་རྩིས་ཐོ་བཤུ་དུས་སྐུ་ཞབས་དེ་ཚོ་ཞོགས་ཟས་མཆོད་སྒང་ཡིན་པ་ལྟ་བུའོ། །ཅི་
སྟེ་བདག་གིས་སྦྱིན་བདག་གི་མཐོང་ལམ་དུ་དེ་ལྟར་བྱས་ཚེ་འཕྲལ་མར་གནས་དབྱུང་
གཏོང་སྲིད། སྲོང་པོར་སྨྲས་ན་གནས་དབྱུང་བཏང་ནའང་ཐོངས། བདག་ནི་ཕ་མའི་ཆེད་དུ་
ལམ་འདིར་འཇུག་པ་མིན་ན་སྔ་ས་ནས་གཞོལ་ཚར་རོ། །བདག་གིས་སྦྱིན་བདག་ལ་སྙིང་
གཏམ་སྲོང་པོར་སྨྲས་ཚེ་ཁོ་ཅོག་ཙེའི་སྒང་ནས་ལྷུང་ཁོ་ཐག་རེད། དོན་དམ་དུ་བྱེད་སྟངས་
འདིའང་མཚར་སྣང་ཅན་ཞིག་ལས་མ་འདས་པ་སྟེ། སྦྱིན་བདག་གིས་ཅོག་ཙེ་མཐོན་པོའི་
སྒང་ནས་གཤམ་འཁོད་ལས་བཟོ་པར་གཏམ་བཤད་བྱེད། སྤྱིར་ལག་ལེན་གསེར་གྱི་ཐིགས་
པའི་ངང་ཚུལ་དུ་གྱུར་ཡང་ཁོར་མི་བརྟེན་ཐུ་མེད་ཡིན་པ་ལྟ་བུའོ། །སྟབས་ལེགས་པ་ཞིག་
ལ་བདག་གི་རེ་ཐག་ད་དུང་ཡོངས་སུ་ཆོད་མེད། ཅི་སྟེ་ཕ་མས་ཆད་པའི་དངུལ་བུན་འཇལ་
ཐུབ་ཚེ། འོ། ཕལ་ཆེར་ལོ་ལྔ་དྲུག་གི་ཡུན་ཚད་དུ་འཇལ་ཐུབ་ངེས། བདག་གིས་ངེས་པར་
དུ་བྱ་བ་འདི་བསྒྲུབ་དགོས། ཅི་ལྟར་ཡང་གྲུབ་འབྲས་ཆེན་པོ་འཐོབ་སྲིད། ད་ནི་མལ་ལས་
སྔ་པོ་ལྡང་དགོས་བྱུང་། བདག་གི་མེ་འཁོར་ཡང་ཆུ་ཚོད་ལྔ་པར་ཐོན་སྲིད།”
61འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོས་ཆ་སྒམ་སྒང་གི་ཐིར་སྒྲ་སྒྲོག་བཞིན་པའི་ཆུ་ཚོད་ལ་བལྟས། “དཀོན་མཆོག་
མཁྱེན།” དེ་ལྟར་སེམས་ཀྱིན་ད་ལྟ་ཆུ་ཚོད་དྲུག་དང་སྐར་མ་བཅོ་ལྔའོ། །མདའ་རྩེ་ནི་
འགོག་ཐབས་མེད་པར་མདུན་དུ་ནུར་གྱིན་དྲུག་དང་ཕྱེད་ཀ་ཡོལ་བཞིན་འདུག ཐ་ན།
བདུན་པར་ཡང་ཉེའོ། །ཆུ་ཚོད་ཀྱིས་ཐིར་སྒྲ་མ་གྲག་གམ། ཁོས་ཉལ་ཁྲིའི་སྒང་ནས་ཅེར་
དུས་ཆུ་ཚོད་བཞི་པར་བཀག་པའི་ཐིར་སྒྲ་ཡིན་པ་མཐོང་། འོ། དེ་ལྟ་དེ་ལྟར་རོ། །ཐིར་སྒྲ་
གྲག་ཁོ་ཐག་རེད། འོན་ཏེ་ཅིའི་ཕྱིར་ཐིར་སྒྲ་རྩུབ་པོའི་ཀློང་ཁ་རོག་གེར་གཉིད་ཁུག་གམ།
ཨོ། རང་ཉིད་ནི་གཉིད་ངད་སྟུག་པོས་གཉིད་དུ་ཡུར་མཁན་ཞིག་མིན། ཡང་ན། དེ་ལྟར་
གཉིད་སྐྱིད་པོ་ཞིག་ཁུག་པའང་ཡིན་སྲིད། ད་ནི་གང་ཞིག་བྱས་ན་དྲག མེ་འཁོར་གཞུག་
མ་ཆུ་ཚོད་བདུན་པར་ཐོན་རྒྱུ་རེད། དེར་ཞུགས་སྙམ་ན་མྱུར་དུ་རྡོག་ཐོན་གྱི་ལམ་དུ་ཆས་
དགོས། འོན་ཏེ་ཚོང་ཟོག་མ་དཔེ་ད་དུང་ཡང་བསྡུ་རུབ་ཐུབ་མེད། ཁོར་ཆ་བཞག་ནའང་
རྣམ་རིག་མི་གསལ་ཞིང་། ལུས་ཀྱི་ཡན་ལག་འགུལ་འདོད་པའི་མོས་པ་དེ་ཙམ་མི་ཆེ། ཅི་
སྟེ་མེ་འཁོར་དེའི་རྗེས་ཆོད་ནའང་སྦྱིན་བདག་གི་ཁོང་ཁྲོའི་མེ་ལྕེ་སྔར་བཞིན་འབར་སྲིད་
པ་སྟེ། ཀུང་སིའི་ཁྲལ་དཔོན་རྟག་ཏུ་ཆུ་ཚོད་ལྔ་པའི་མེ་འཁོར་དུ་ཞུགས་ན་དེ་ལྟའི་གནས་
ཚུལ་ཡར་ཞུ་བྱས་ཚར་བས་སོ། །མི་དེ་ནི་སྦྱིན་བདག་གི་རྒྱུག་ཁྱི་ཡིན་པ་གང་ཞིག སྒལ་
ཚིགས་དང་ཀླད་པ་མེད་པའི་རིགས་སོ། །འོ་ན། ནད་དགོངས་ཞུས་ན་ཆོག་གམ། དེ་ལྟར་བྱས་
ཚེ་ངོ་ཚ་ཁ་སྐྱེངས་སྒོས་དོགས་གཞིའི་ཡུལ་དུ་འགྱུར་སྲིད། དེའང་ཁོ་ལོ་ལྔའི་རིང་ཐེངས་
གཅིག་ཀྱང་ན་མ་མྱོང་། སྦྱིན་བདག་གིས་ཀྱང་སྨན་བཅོས་འགན་ལེན་ཀུང་སིའི་ཆེད་ལས་
སྨན་པ་ཁྲིད་ངེས། ཁོའི་སྒྱིད་ངན་གྱི་བྱེད་ལུགས་ལ་དག་སེལ་ཕྱིར་ཕ་མར་ལེ་བདའ་བྱ་
སྲིད། ཁ་གཡར་ས་ཅི་ཙམ་བཙལ་ཀྱང་སྨན་པས་རང་མཚང་རེ་རེ་བཞིན་བརྟོལ་ངེས། སྨན་
པའི་ངོས་ནས་བསམས་ན། འཇིག་རྟེན་འདིའི་སྟེང་སྐྱིད་འདོད་ལེ་ལོ་ཅན་ཕུད་པའི་ནད་
པ་གཅིག་ཀྱང་མེད་པར་འདོད་དོ། །ད་ནི་དེ་འདྲའི་ཐག་གཅོད་བྱས་ཚེ་གཏན་ནས་མི་ཆོག
62གཟུགས་འགྱུར་ཟིན་ཐོ།
གཉིད་སྐྱིད་པོ་ཡུན་རིང་ཁུག་ནའང་ཁོམ་པ་ཆུད་འཛའ་བ་ལས་མ་འདས་སོ། །དེ་དུས་ཁོ་
རིག་པ་གསལ་ཞིང་། བཀྲེས་ལྟོགས་ཀྱི་སྣང་བའང་འཆར།
དེ་ལྟར་སེམས་ཀྱིན་མལ་ལས་ལྡང་དགོས་སྙམ་ཡང་དེ་འདྲ་མ་ནུས། ཆུ་ཚོད་བདུན་
པར་ཉེ་དུས་སྒོ་བརྡུངས་པའི་སྒྲ་གྲག་ཅིང་། “གྷུ་རེ་གྷོར” ཞེས་བོས། དེ་ནི་ཨ་མའི་འབོད་
སྒྲའོ། ། “ཆུ་ཚོད་བདུན་པར་ཉེ། ཁྱོད་མེ་འཁོར་དུ་ཞུགས་མི་དགོས་སམ” ཞེས་སྐད་ངག་
འཇམ་པོས་དྲིས། ཁོས་ཨ་ལན་བྱིན་པའི་སྐད་སྒྲར་རང་ཉིད་ཀྱང་ཡིད་རྟོན་ཐབས་བྲལ།
འདི་ནི་རང་ཉིད་ཀྱི་སྐད་གདངས་གཉུག་མ་ཡིན་མོད། ཉན་གྱིན་ཉན་གྱིན་སྨྲེ་སྔགས་ཤིག་
ལྟར་ཉམ་ང་ཞིང་། མཐར་ལྡབ་ལྡིབ་ཏུ་གྱུར་ནས་མི་ཞིག་གིས་གོ་མི་ཐུབ་པའི་ཚད་དུ་གྱུར།
ཐོག་མར་ཨ་ལན་ཞིབ་ཕྲ་སློག་དགོས་སྙམ་མོད། མཐར “ཡ་ཡ། ཨ་མ། བདག་མལ་ལས་
ལྡང་བར་བྱའོ” ཞེས་སྨྲས། ཁོའི་སྐད་གདངས་ཆེས་དམའ་བས་སྒོའི་ཕྱི་རོལ་ནས་ཐོས་མི་
བཏུབ་མོད། ཨ་མས་ཐོས་པ་ཙམ་གྱིས་བློ་བདེ་བག་ཕེབས་སུ་གྱུར་ཅིང་། ཁྱིམ་མིས་ཐོས་པ་
ཙམ་གྱིས་ཁོ་ད་དུང་ཕྱོགས་སུ་མ་ཐོན་པར་ལེ་བདའ་བྱས། སྐབས་དེར་ཨ་ཕས་སྒོ་ག་ལེར་
བརྡུངས་ཏེ “གྷུ་རེ་གྷོར། གྷུ་རེ་གྷོར” ཞེས་བོས་ཀྱིན “ཁྱོད་ལ་ཅི་བྱས་སོང” ཞེས་དྲིས་
ཤིང་། གཅུང་མོས་ཀྱང་སྒོ་རྡུང་གིན་སྐད་ངག་གཉོམ་པོས “གླུ་རེ་གྷོར། ཁྱོད་བདེ་མོ་ཡིན་
ནམ། ཁྱོད་ལ་གང་ཞིག་མཁོའམ” ཞེས་ཀྱང་དྲིས། སྐབས་དེར་ཁོས་ཡིད་གཟབ་སྒོས་ཚིག
འགྲོས་དལ་པོས “བདག་བདེ་མོ་ཡིན” ཞེས་ཨ་ལན་བྱིན། དེ་ནས་ཨ་ཕ་ཞོགས་ཟས་ཟ་
བར་བསྐྱོད། གཅུང་མོས་སླར་ཡང་སྐད་ངག་གཉོམ་པོས “གླུ་རེ་གྷོར། ཁྱོད་ཀྱིས་སྒོ་ཕྱེ་ཞིག
བདག་གིས་ཞུ་བ་འཐེན་ཆོག” ཅེས་སྨྲས། འོན་ཏེ་ཁོར་སྒོ་འབྱེད་རྒྱུའི་མོས་པ་ཅི་ཡང་མེད་
པ་སྟེ། ནམ་རྒྱུན་ཁེར་རྐྱང་དུ་ལུས་སེམས་གསོ་བའི་གོམས་གཤིས་མཆིས་པས་མཚན་མོ་
ཉལ་ཁང་གི་སྒོ་མོ་བརྒྱབ་སྟེ་གཅིག་པུར་སྡོད་རྒྱུར་དགའ་བས་སོ། །
ཁོས་ཐོག་མར་སུ་ཞིག་གི་ཕོག་ཐུག་མེད་པར་མལ་ལས་ལྡང་། དེ་ནས་ཞོགས་ཟས་
63བཟའ་རྒྱུ་དང་།
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱ་བ་དག་ཇི་ལྟར་རྩོམ་མིན་ལ་ཞིབ་འདང་རྒྱག་རྒྱུ་གལ་ཆེའོ་སྙམ། ཅིའི་
ཕྱིར་ཞེ་ན། མལ་ལས་མ་ལྡང་ཚེ་བྱ་བ་གང་ཞིག་ལའང་བྱས་འབྲས་འཐོབ་རྒྱུ་དབེན་པའི་
ཕྱིར་རོ། །ཁོའི་དྲན་འཆར་ཀློང་ནམ་རྒྱུན་ཉལ་སྟངས་མི་བདེ་བའི་དབང་གིས་ཅི་ཙམ་ཉལ་
ན་དེ་ཙམ་གྱིས་ཟུག་གཟེར་གྱིས་མནར་ཏོ། །ཅི་སྟེ་མལ་ལས་ལྡང་ཚེ་འཆར་ཡན་ཞིག་ལྟར་
ན་ཟུག་ཐམས་ཅད་ཀྱང་ཡལ་བར་གྱུར་ན། རང་ཉིད་མདང་ནུབ་འབུ་སྐྱོགས་ཤིག་ཏུ་གྱུར་
པའང་འཆར་ཡན་གྱི་བསླུ་བྲིད་དང་། སྐད་ངག་དམའ་པོར་གྱུར་པའང་ཆམ་པ་ཕོག་པར་
ཉེ་བའི་སྔ་ལྟས་སུ་འདོད། འདི་ནི་ཡུལ་སྐོར་བྲིན་ཚོང་པ་ཞིག་གི་ལས་རིགས་ན་ཚ་བསྙོན་
མེད་ཅིག་ཡིན་པ་སྟེ། སུས་ཀྱང་ལྕེ་བརྒྱར་སྤྲུལ་ཏེ་མིན་ཞེས་སྨྲ་མི་སྤོབས་སྙམ་མོ། །
མལ་ཆས་ཕུད་རྒྱུ་སྟབས་བདེ་མོད། ལྟོ་བ་ཆེན་པོ་དེ་འགེབ་ཐབས་བྲལ། ཁྱད་པར་དུ་
ལུས་བོངས་ཤིན་ཏུ་ཆེ་བས་ཙོག་སྟེ་སྡོད་སྙམ་ཡང་ལག་པ་དང་དཔུང་པས་སྐྱོར་མི་བཏུབ་
པའི་ངང་ཚུལ་དུ་གྱར། ཕྲ་ཞིང་ནེམ་པའི་རྐང་པ་དག་ཀྱང་ཀྲབ་ཀྲབ་ཏུ་སྒུལ་ཏེ་ཚོད་འཛིན་
བྱ་དཀའ་འོ། །ཅི་སྟེ་རྐང་པ་ཞིག་སྒུལ་སྙམ་ན་ཐོག་མར་རྐྱོང་རྒྱུ་ལས་མ་འདས། དེ་ལྟའི་
ཚུལ་གྱིས་རྐང་པ་རེ་རེ་བཞིན་ཚོད་འཛིན་ཐུབ་ན་སྡུག་བསྔལ་ཅི་ཡང་མྱོང་དགོས་མེད་
སྙམ། ཁོས་སྤྲོ་སྣང་ཆེན་པོས “བྱ་བ་ཅི་ཡང་མ་བརྩམས་པར་ཉལ་ཁྲིའི་སྒང་ཉལ་ནས་ཅི་
བྱེད” ཅེས་ཆིག་ལབ་བརྒྱབ།
ཐོག་མར་རོ་སྨད་བརྐྱངས་ཏེ་མལ་ལས་ལྡང་དགོས་སྙམ། འོན་ཏེ་ད་བར་རང་གི་རོ་
སྨད་ཅི་ཡིན་མཐོང་ཆོས་སུ་མ་གྱུར་པས་འཆར་ཡན་ཟབ་མོའི་ཀློང་དུ་འཐིམས། ཁོ་སྒུལ་མི་
བཏུབ་ཅིང་། འགུལ་སྐྱོད་ཀྱང་ཤིན་ཏུ་བུལ་བས་མི་ཞིག་མི་སྨྱོ་མི་སྲིད། མཐར་ནུས་ཤུགས་
ཡོད་རྒུས་འགྲེང་རྩིས་བྱས། འོན་ཏེ་ཁ་ཕྱོགས་ནོར་བས་མལ་ཁྲིའི་གཞུག་གི་ཀ་བའི་ཐོག་
ཏུ་བརྡུངས། ཟུག་གཟེར་དྲག་པོས་བསྣད་དུས་གཞི་ནས་ཚོར་སྣང་ཆེས་སྐྱེན་པ་ནི་རོ་སྨད་
ཡིན་པ་རྟོགས་སོ། །
64གཟུགས་འགྱུར་ཟིན་ཐོ།
དེ་ལྟར་ཐོག་མར་རོ་སྟོད་ནུར་ཏེ་མལ་ལས་ལྡང་ཐབས་བྲལ་བས་ལྟག་པ་བསྐོར་ཏེ་
ཡིད་གཟབ་སྒོས་སྔས་མགོར་ནུར། དེ་ནི་ཤིན་ཏུ་སྟབས་བདེའི་ཚུལ་ལས་མ་འདས་པ་སྟེ།
ལུས་བོངས་ཆེ་ཞིང་ལྕི་ཡང་རང་འཁོར་ཐུབ་པས་སོ། །འོན་ཏེ་མགོ་བོ་ཉལ་ཁྲིའི་ཕྱིར་སྲིང་
དུས་མུ་མཐུད་དེ་ལྟར་བྱ་མ་ནུས། གང་ལགས་ཤེ་ན། དེ་ལྟའི་འགུལ་སྟངས་ཀྱིས་སྐད་ཅིག་
ཉིད་དུ་ཉལ་ཁྲི་ལས་ཟག་ན་ཀ་ལི་མི་རྡབ་མི་སྲིད། ཁྱད་པར་དུ་ད་ལྟའི་ཆར་དབང་པོའི་
ནུས་པ་ཉམས་མི་འདོད་པས་ཉལ་ན་ཤིན་ཏུ་ལེགས་སོ་སྙམ།
སླར་ཡང་ནུས་ཤུགས་ཡོད་རྒུས་སྔར་གྱི་སྡོད་སྟངས་དེ་སླར་གསོ་བྱས། ངལ་དུབ་ཀྱིས་
དབུགས་ཀྱི་རྒྱུ་བའང་འབྱིན་རྔུབ་དཀའ་འོ། །དེ་དུས་ཕྲ་ཞིང་ནེམ་པའི་རྐང་པ་དག་ཟང་
ཟིང་དུ་སྒུལ་བ་མཐོང་ཞིང་། ཅིས་ནས་ཀྱང་ཚོད་འཛིན་བྱ་དཀའ་བ་རྟོགས་པས་ཉལ་ཁྲིའི་
སྒང་ཉལ་ན་མི་འོས་པར་སྙམ། དེ་ལྟར་གསོན་རྒྱུའི་རེ་བ་ཉག་གཅིག་ཀྱང་ཉལ་ཁྲི་ནས་ཁ་
བྲལ་མི་རུང་བར་སྙམ་མོ། །མཐར་སེམས་རྣལ་དུ་ཕབ་སྟེ་འགུལ་སྐྱོད་གང་བྱུང་བྱ་མི་ཉན་
པའི་ཚུལ་རང་ལ་གསལ་འདེབས་བྱས། དེ་དུས་ལྟག་པ་དགྱེ་ནས་ཤེལ་དྲའི་ཕྱི་རོལ་ཏུ་ལྟ་
དུས་སྨུག་པ་སྟུག་པོ་དཀྲིགས་པའི་ཞོགས་ལྗོངས་ཀྱིས་གསོན་ཤུགས་བརྟས་རྒྱུ་ལྟ་ཅི། ལྡོག་
སྟེ་སྐྱོ་ཡུས་རིང་མོ་ཞིག་བསྩལ་བྱུང་བ་སྟེ། སྲང་ལམ་གཡས་གཡོན་གྱི་མཛེས་ལྗོངས་སྨུག་
པའི་སྒྲིབ་ཡོལ་ཕག་ནས་མཐོང་ཐབས་བྲལ་བས་སོ། །ཆུ་ཚོད་བདུན་པའི་ཐིར་སྒྲ་གྲག་
དུས “ཆུ་ཚོད་བདུན་པར་ཡང་སྨུག་པ་སྟུག་པོ་དེ་འདྲ་དཀྲིགས་དོན་ཅི” ཞེས་ཆིག་ལབ་
བརྒྱབ་ཅིང་། དབུགས་ཀྱི་རྒྱུ་བ་དལ་པོར་རྔུབ་ཀྱིན་ཁ་རོག་གེར་མལ་སར་ཉལ། འདི་ནི
དབེན་པའི་བདེ་བ་མྱོང་བཞིན་པའི་རང་བྱུང་ཁམས་ཀྱི་ལོག་ཕེབས་ཤིག་དང་ཅིས་མི་འདྲ།
སླར་ཡང “ཆུ་ཚོད་བདུན་པའི་གོང་མལ་ལས་ལྡང་དགོས། ཀུང་སིས་ཀྱང་མི་
མངགས་ཏེ་བདག་འཚོལ་སྲིད་པ་སྟེ། ཉིན་གཅིག་གི་བྱ་བ་རྩོམ་མགོ་ཚུགས་པས་སོ” ཞེས་
ཆིག་ལབ་བརྒྱབ། དེ་ནས་ལུས་པོ་དོ་སྙོམས་སྒོས་ཉལ་ཁྲིའི་སྒང་ནས་ནུར། ཅི་སྟེ་དེ་འདྲའི་
65འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚུལ་གྱིས་མར་ཟག་ན་སྐད་ཅིག་ཉིད་མར་མགོ་བོ་བརྡབ་རྒྱུ་སྨོས་ཅི་དགོས། སྒལ་པ་ནི་
ཁྲབ་ལྟར་སྲ་ཞིང་མཁྲེགས་པས་དེ་ལྟར་ཟག་ཀྱང་སྐྱོན་ཆེར་མེད། སེམས་ཚེགས་ཆེ་ཤོས་ནི་
མར་ཟག་དུས་སྒྲ་དྲག་པོ་གྲག་ན་སྙམ་པ་སྟེ། ཚོམས་ཆེན་གྱི་ཁྱིམ་མི་འཇིགས་སྐྲག་མི་སྐྱེ་
ཡང་སེམས་པ་སྨྲེང་སྲིད་པས་སོ། །འོན་ཏེ་ཚོད་ལྟ་དེ་ལྟར་མ་བྱས་ནའང་མི་ཆོག
ཁོས་རོ་སྨད་ཉལ་ཁྲིའི་ཕྱིར་རྐྱོང་བཞིན་མཆིས། དེ་འདྲའི་ཐབས་ཤེས་སམ། ཚེགས་
ཆེ་བའི་བྱ་བ་དེ་ནི་དོན་དམ་དུ་རོལ་རྩེད་ཅིག་སྟེ། ཕར་ཚུར་ནུར་བགྲོད་བྱས་པ་ཙམ་གྱིས་
ཆོག་གོ །གློ་བུར་དུ་མི་ཞིག་གིས་རོགས་རམ་བྱས་ན་ཅི་འདྲའི་སྟབས་བདེ་ཞིག་རེད་ཨང་
སྙམ། དེའང་མི་ཤེད་ཤུགས་ཅན་གཉིས་ཀྱིས་བྱས་ན་ཆོག དེ་དུས་ཨ་ཕ་དང་། བྲན་མོ་དྲན་
བྱུང་། ཁོ་གཉིས་ཀྱིས་ལག་པ་འཁྱོག་ཅིང་གུག་པའི་སྒལ་གཞུང་ལ་ཁེན་ཏེ་གན་རྐྱལ་ཚུལ་
གྱིས་ཉལ་ཁྲི་ལས་ཕབ། དེ་ནས་པང་གཅལ་སྒང་འགྲེ་ལྡོག་རྒྱག་རྒྱུར་ངང་སྒུག་བྱས་ན་ཆོག
དེ་དུས་ཕྲ་ཞིང་ནེམ་པའི་རྐང་པ་དག་ཀྱང་ཚོད་འཛིན་ཐུབ་ན་ཅི་མ་རུང་སྙམ། ཨོ། ཕ་རོལ་
པོའི་རོགས་རམ་ལ་བསྒུགས་ན་ཨེ་ཆོག སྐབས་དེར་གནས་བབ་ཅི་འདྲའི་ཐབས་རྡུགས་
སུ་གྱར་ཡང་། དེ་ལྟར་སེམས་ཀྱིན་སེམས་ཀྱིན་བཟོད་གླགས་མེད་པར་ཁོང་དགོད་ཅིག་ཤོར།
ནུས་ཤུགས་ཡོད་རྒུས་འགུལ་སྐྱོད་བྱས་པས་ལུས་པོའི་དོ་སྙོམས་ནུས་པ་ཤོར། འོན་
ཏེ་ཅིས་ནས་ཀྱང་མལ་ལས་ལྡང་དགོས་པ་སྟེ། ཆུ་ཚོད་བདུན་དང་སྐར་མ་བཅོ་ལྔར་ཐོན་
ལ་ཉེ་བས་སོ། །སྒོ་དྲིལ་གྲག་བྱུང་། ཁོས “ཀུང་སིས་མི་མངགས་པ་ཨེ” ཞེས་ཆིག་ལབ་
བརྒྱབ། སྐབས་དེར་ལུས་པོ་སྒུལ་མ་ཐུབ་པར་སྲ་མཁྲེགས་རྡོ་ལྟར་གྱུར་མོད། ཕྲ་ཞིང་ནེམ
པའི་རྐང་པ་དག་གང་བྱུང་དུ་སྒུལ་གྱིན་འདུག ཚོམས་ཆེན་སྐད་ཅིག་ཉིད་དུ་དབེན་ཅག་
གེར་གྱུར། “ཁོ་ཚོས་ཅིའི་ཕྱིར་སྒོ་མ་ཕྱེའམ། “ཁོས་ཞིབ་འདང་ཀློང་ནས་དེ་ལྟར་ཆིག་
ལབ་བརྒྱབ། བྲན་མོས་ནམ་རྒྱུན་ལྟར་སྒོའི་ཕྱོགས་སུ་བསྐྱོད་པའི་རྡོག་སྒྲ་དང་། མགྲོན་
པོའི་འཚམས་འདྲིའི་འབོད་པའང་ཐོས། ཁོས་སྐད་ཅིག་མར་དེ་ནི་ལས་འཛིན་པའི་སྐད་
66གཟུགས་འགྱུར་ཟིན་ཐོ།
ངག་ཡིན་པ་རྟོགས། གྷུ་རེ་གྷོར་ཀུང་སིར་བྱ་བ་བསྒྲུབ་རྒྱུའི་ལས་དབང་བཟང་པོ་ཕྲད། འོན་
ཏེ་སྐྱོན་ཆ་ཕྲན་ཚེགས་ཀྱིས་འདི་ལྟར་གནས་དབྱུང་གཏོང་ཨེ་འདོད། ལས་མི་ཐམས་ཅད་
དེ་ལྟའི་ནུས་མེད་གཉོམ་ཆུང་ཤ་སྟག་ཨེ་ཡིན། འོ་ན། ཀུང་སིར་ལྷག་བསམ་རྣམ་དག་བྱེད་
མཁན་གཅིག་ཀྱང་མེད་དམ། ཞོགས་པའི་ཆུ་ཚོད་ཁ་ཤས་རིང་ཀུང་སིའི་བྱ་བ་བསྒྲུབ་མ་
ཐུབ་པར་སེམས་པ་གདུང་བས་མནར་ཏེ་མལ་ལས་ལྡང་མ་ཐུབ་པ་ཤ་སྟག་ཨེ་ཡིན། དགེ་
ཕྲུག་ཅིག་མངགས་ཏེ་འཚམས་འདྲི་བྱས་ན་མི་ཆོག་པ་ཅི། བསམ་གཟས་ཏེ་ལས་འཛིན་
པ་མངགས་དོན་ཅི། ཁྱིམ་མི་ཉེས་མེད་ཅན་གྱི་མཐོང་ལམ་དུ་བདག་གི་རང་མཚང་གཤོམ་
ཨེ་འདོད། གནས་བབ་ཐབས་རྡུགས་འདི་འདྲར་སྤྱང་གྲུང་འཛོམས་པའི་ལས་འཛིན་པ་
མངགས་ཨེ་དགོས། ཁོས་དེ་ལྟར་སེམས་ཀྱིན་སེམས་ཀྱིན་ཁོང་ཁྲོའི་མེ་ལྕེ་རབ་ཏུ་འབར་
ཅིང་། ཞིབ་འདང་རིང་མོའི་ཀློང་ནས་ཇི་མི་སྙམ་པར་ཉལ་ཁྲི་ནས་ཟག་པའི་སྒྲའང་གྲག་
བྱུང་། འོན་ཏེ་རྣ་བས་ཉན་མི་བཏུབ་པའི་སྒྲ་རྩུབ་པོ་ནི་མ་ཡིན་པ་སྟེ། ས་གདན་སྒང་ཟག་
པས་སྒྲའི་གྲག་ཤུགས་ཉམས་ཤིང་། འཁྱོག་ཅིང་གུག་པའི་སྒལ་པའི་ལྡེམ་ཤུགས་ཀྱིས་བྲག་
ཅ་ལྟ་བུ་འཁོར་ཐབས་མེད་པས་སོ། །མཐར་ལྟག་པ་དགྱེ་དུས་མགོ་བོ་བརྡབས་པས་ཁོང་ཁྲོ་
དང་ཟུག་གཟེར་དྲག་པོས་ས་གདན་སྒང་སྒུལ་བཞིན་མཆིས།
“ཉལ་ཁང་དུ་དངོས་པོ་ཞིག་ཟག་པ་འདྲ།” ལས་འཛིན་པས་སྨྲས། གྷུ་རེ་གྷོར་གྱིས་
རང་ཉིད་ཀྱི་དེ་ལྟའི་བགེགས་བར་ནམ་ཞིག་ལས་འཛིན་པའི་མགོ་ཐོག་ཏུ་ལྷུང་སྲིད་པའི་
བློས་བསླངས་བྱས་ཤིང་། རྩ་བའི་ཆར་ཐམས་ཅད་ཀྱི་མགོ་ཐོག་ཏུ་ལྷུང་སྲིད་པར་ཁས་
འཆེས་དགོས་སྙམ་པ་སྟེ། འདི་ནི་རི་གཟར་གྱི་རྦབ་རྡོ་ལྟར་བཟློག་དཀའ་བར་འདོད་པས་
སོ། །ལས་འཛིན་པའི་འཇུར་རྟ་ཡུ་རིང་པང་གཅལ་ངོས་འཕྲད་པའི་སྒྲ་གྲག་ཅིང་། གཅུང་
མོས་སྐད་ངག་དམའ་པོས “གྷུ་རེ་གྷོར། ལས་འཛིན་པ་སླེབས་སོང” ཞེས་སྨྲས། “བདག་
གིས་ལོས་རྟོགས།" ཁོས་གཅུང་མོས་ཐོས་ན་སྙམ་པའི་སྐྲག་སྣང་སྐོས་ཆིག་ལབ་བརྒྱབ།
67འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“གྷུ་རེ་གྷོར།” ཨ་ཕས་དེ་ལྟར་འབོད་ཀྱིན “སྐུ་ཞབས་ལས་འཛིན་པ་སླེབས་སོང་།
ཁྱོད་ཀྱིས་ཞོགས་པའི་མེ་འཁོར་དེར་མ་ཞུགས་པའི་ཡང་སྙིང་འདྲི་འདོད། བདག་ཅག་གིས་
ལན་འདེབས་མི་བཏུབ། སྐུ་ཞབས་དེས་ཀྱང་ཁྱོད་ངོ་མར་འདྲི་འདོད། སྒོ་ཕྱེས་ཤིག ཁོས་
ཁྱོད་ཀྱི་ཉལ་ཁང་གི་སྒྲིག་ཆས་གྲ་དག་མིན་པར་སྣང་འཇོག་མི་བྱེད།” ཅེས་བོས། སྐུ་ཞབས་
དེས་ཀྱང “སྐུ་ཞབས་སམ་སེ། ཞོགས་པ་བདེ་ལེགས།” ཞེས་ཀྱང་བོས། “ཁོ་ལུས་ཁམས་
མི་བདེའམ།” ཨ་མས་སྐུ་ཞབས་དེར་གསལ་འདེབས་ཚུལ་གྱིས་དྲིས་ཤིང་། མུ་མཐུད “ཁོ་
ལུས་ཁམས་མི་བདེ། སྐུ་ཞབས། ཁྱོད་ཀྱིས་བདག་ལ་ཡིད་རྟོན་མཛོད། དེ་ལྟར་མིན་ཚེ་མེ་
འཁོར་དུ་ཞུགས་རྒྱུ་ཅིའི་ཕྱིར་ནར་འགྱངས་བྱའམ། བདག་གི་བུ་ཆུང་གིས་རྟག་ཏུ་ཀུང་
སིའི་བྱ་བ་བསྒྲུབ་རྒྱུར་ལྷག་བསམ་དག དགོང་མོ་སྤྲོ་སྐྱིད་གཏོང་བར་ཡེ་ནས་འགྲོ་མ་མྱོང་།
བདག་ནི་སེམས་ཁྲལ་ཤིན་ཏུ་ཆེ་སྟེ། ཉིན་བརྒྱད་རིང་ལུས་པོ་གྲོང་ཁྱེར་དུ་གནས་ཀྱང་།
དགོང་མོ་རྟག་ཏུ་ཁྱིམ་དུ་སྡོད། ཁྱིམ་མི་དང་ལྷན་ཅིག་ཅོག་ཙེའི་མཐའ་ནས་བསྐོར་ཏེ་ཚགས་
པར་ལྟ་བ་མིན་ན། མེ་འཁོར་འགྲུལ་བཞུད་ཀྱི་དུས་ཚོད་རེའུ་མིག་ལ་ཞིབ་འཇུག་བྱའོ། །ཐ་
ན། ཤིང་བཟོའི་བྱ་བས་དུས་གཡོལ་བྱ། དཔེ་ཆ་བཞག་ན། ཁོས་ཞག་མ་གཉིས་གསུམ་རིང་མེ་
ལོང་གི་སྒྲོམ་སྐྱོར་ཞིག་བཟོས། དེ་ནི་ཅི་འདྲའི་སྙིང་རྗེ་བ་ཞིག་སྟེ། ཁྱོད་ཀྱིས་མཐོང་ན་ཡིད་
ཀྱི་བརྟན་པ་འཕྲོགས་སྲིད། ད་ལྟ་གྷ་རེ་གྷོར་གྱི་ཉལ་ཁང་དུ་མཆིས་སོ། །ཁྱོད་ཀྱིས་སྐད་ཅིག་
ཉིད་དུ་ཉལ་ཁང་ནས་མཐོང་ཐུབ། སྐུ་ཞབས། ཁྱོད་ཡོང་བར་མི་དགའ་མི་སྲིད། བདག་ཅག་
གིས་སྒོ་ཕྱེས་ཤིག་ཅེས་སྐུལ་མི་བཏུབ་པ་སྟེ། ཁོ་ནི་བུ་ཆུང་གཤིས་གྱོང་ཞིག་གོ །ཨོ། ཁོ་ལུས་
ཁམས་མི་བདེའོ། །ཡང་ན། ནད་ཕོག་པ་ཨེ་ཡིན།” ཞེས་སྨྲས། “བདག་གིས་འཕྲལ་མར་སྒོ་
འབྱེད་ཆོག" ཁོས་གཟབ་ནན་སྒོས་ཚིག་འགྲོས་དལ་པོས་སྨྲས་ཤིང་། གོམ་པ་གཅིག་ཀྱང
མདུན་དུ་མ་ནུར། དེ་ལྟར་བྱས་ན་ཁོ་ཚོའི་ཁ་བརྡ་མ་ལུས་པ་གསལ་པོར་ཐོས་ཐུབ་པས་
སོ། ། “ནད་མ་ཕོག་ན་གང་ཡང་གསལ་བཤད་བྱ་མི་བཏུབ།” ལས་འཛིན་པས་དེ་ལྟར་སྨྲ
68གཟུགས་འགྱུར་ཟིན་ཐོ།
གིན “ནད་ལྕི་མོ་ཕོག་མེད་པར་སྨོན། བདག་ཅག་བྲིན་ཚོང་པ་སུ་ཞིག་ལ་ན་ཚ་ལྕི་ཡང་
གང་ཡང་ཕོག འདི་ནི་བསོད་ནམས་སམ་བགེགས་བར་ཅི་ཞིག་ཡིན་མིན་མི་རྣམས་ཀྱིས་
ངོས་འཛིན་ཇི་ལྟར་བྱས་མིན་ལ་རག་ལས་སོ” ཞེས་ཀྱང་སྨྲས། “ཉལ་ཁང་དུ་ལས་འཛིན་
པ་ཡོང་ན་ཨེ་ཆོག” ཨ་ཕས་དེ་ལྟར་འདྲི་གིན་སྒོ་ག་ལེར་བརྡུངས། “མི་ཆོག” གྷ་རེ་གྷོར་
གྱིས་སྨྲས། སྐབས་དེར་ཚོམས་ཆེན་ཡུག་ཅིག་དོགས་མི་བདེ་བར་གྱུར་ཅིང་། གཅུང་མོའང་
ཤུབ་བུར་ངུས་བྱུང་།
གཅུང་མོ་ཅིའི་ཕྱིར་ཉལ་ཁང་དུ་གཅིག་པུར་བསྡད་དམ། ཅིའི་ཕྱིར་མལ་ལས་ལྡང་བ་
ཙམ་ལས་གོན་པ་མ་གྱོན་ནམ། ཅིའི་ཕྱིར་ངུས་སམ། གྷུ་རེ་གྷོར་ཡང་མལ་ལས་ལྡང་བ་ཙམ་
ལས་གོན་པ་མ་གྱོན་པས་ལས་འཛིན་པ་ཉལ་ཁང་དུ་བཅར་རྒྱུའི་མོས་པ་མེད་པ་ཨེ་ཡིན།
ཅི་སྟེ་ཁོ་གནས་དབྱུང་བཏང་ཚེ་སྦྱིན་བདག་གིས་ཕ་མར་བུན་འདེད་ཨེ་བྱེད། དོན་དམ་དུ་
དེ་ལྟའི་སེམས་ཚེགས་བྱ་མི་དགོས་པ་སྟེ། གླུ་རེ་གྷོར་ཁྱིམ་དུ་བསྡད་ཅིང་། འདི་ནས་གོམ་པ་
གང་ཡང་བྲལ་མི་འདོད་པས་སོ། །ད་ལྟ་ས་གདན་སྒང་ཉལ་བའི་གནས་བབ་འདི་ཁྱིམ་མིས
རྟོགས་ཚེ་ལས་འཛིན་པ་ད་དུང་ཉལ་ཁང་དུ་འབོད་ཨེ་སྲིད། སྤྱིར་བགེགས་བར་འདིས་
གནས་དབྱུང་གཏོང་མི་སྲིད་ཅིང་། འབྱུང་འགྱུར་ཡང་ཁ་གཡར་ས་རེ་བཙལ་ན་ཐམས་
ཅད་ཐག་གཅོད་ཐུབ་སྙམ། ཅི་ལྟར་ཡང་མིག་ཆུ་དང་། ཁ་ཏའི་སུན་སྣང་གིས་མ་གཙེས་ན་
འདི་ནི་ཤེས་རབ་ཅན་གྱི་ཐབས་སུ་ཟད། འོན་ཏེ་ཁོ་ཚོས་དེ་ལྟར་བྱས་ཀྱང་མི་ཆོག་པ་མེད་
ཀྱང་སྙམ།
“སྐུ་ཞབས་སམ་སེ།” ལས་འཛིན་པས་སྐད་མགོ་མཐོན་པོས་བོས་ཤིང་། “ཡང་སྙིང་
བྱ་བ་ཅི་ཞིག་ཐོན་སོང་། ཁྱོད་ཉལ་ཁང་དུ་གཅིག་པུར་བསྡད་ནས་ཡིན་མིན་གྱི་ཨ་ལན་
ཙམ་ཡང་མ་བྱིན། ཕ་མའང་སེམས་ཚེགས་ཀྱིས་བསྣད་ན་ཕན་ཡོན་ཅི་ཡང་མེད། འདི་
ནི་བདག་གིས་གསལ་འདེབས་བྱས་པ་ཙམ་མོ། །གཙོ་བོ་ནི་ཁྱོད་ཀྱིས་ཀུང་སིར་འགན་
69འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཁྲི་ཇི་ལྟར་ཐེག་མིན་དེའོ། །བདག་གིས་ཁྱོད་ལ་ཕ་མ་དང་། སྦྱིན་བདག་གི་ངོ་སོས་ཁ་
བརྡ་བྱའོ། །གནས་ཚུལ་ཅི་ཡིན་དོ་ནན་སྒོས་ཞིབ་ཕྲས་ཤོད། བདག་ནི་སེམས་ཚེགས་
ཆེའོ། །བདག་གིས་ཁྱོད་ནི་ནམ་ཡང་རིག་པ་ཅན་ཞིག་ཡིན་པར་འདོད། འོན་ཏེ་ད་ལྟ་ཅི་
ཡིན་ཆ་མི་འཚལ་བར་རང་འདོད་ལྟར་བྱ་བ་གང་བྱུང་རྩོམ་བཞིན་འདུག དེ་རིང་ཞོགས་
པ་སྦྱིན་བདག་གིས་བདག་ལ་ཁྱོད་གནས་དབྱུང་གཏོང་བྱེད་ཀྱི་རྩ་བ་སྟེ། ཁྱོད་ཀྱིས་དེ་སྔོན་
དོ་དམ་བྱས་པའི་རྩིས་ཐོ་ཞིག་བསྟན་བྱུང་། བདག་གིས་ཁྱོད་ལ་ཉེས་མེད་ཁག་ཐེག་བྱ་སྙམ་
རུང་ངལ་བ་འབྲས་མེད་ལས་མ་འདས། ད་དུང་འདི་ལྟར་རང་འདོད་བྱས་ན་ཁ་ཡ་ཡེ་ནས་
མི་བྱའོ། །ཁྱོད་ཀྱི་ཀུང་སིའི་ལས་གནས་བོར་བར་ཉེ། བདག་གིས་སྔ་ས་ནས་འཆད་འདོད།
འོན་ཏེ་བདག་གི་ཁོམ་པ་འདི་ལྟར་ཆུད་འཛའ་ན་གསལ་བཤད་བྱ་ཐབས་བྲལ། ཉེ་བའི་
ཆར་ཁྱོད་ཀྱི་ཚོང་གཉེར་གྲུབ་འབྲས་གཡུར་དུ་ཟ་བ་ཞིག་མིན། འདི་ནི་ཚོང་གཉེར་སྐྱོ་
བའི་ནམ་ཟླར་འཁེལ་བས་ཀྱང་ཡིན་སྲིད་མོད། རྣམ་པ་ཀུན་ཏུ་གྲུབ་འབྲས་ཅི་ཡང་མེད་པ་
ཀུན་ཏུ་མི་སྲིད། སྐུ་ཞབས་སམ་སེ། དེ་ལྟར་བྱ་མི་ཉན” ཞེས་སྨྲས།
“སྐུ་ཞབས་ལས་འཛིན་པ།” ཁོས་སྐད་ངག་གཉོམ་པོས་སྨྲས། འཚུབ་ཆ་ཆེར་
ལངས་ཤིང་། ཐམས་ཅད་དྲན་པའི་ཡུལ་ལས་བརྗེད་དེ “བདག་གིས་འཕྲལ་དུ་སྒོ་འབྱེད་
ཆོག ལུས་ཁམས་ཅུང་མི་བདེ་བར་མགོ་བོ་ན་སྟེ་མལ་ལས་ལྡང་མ་ཐུབ། ད་དུང་ཉལ་ཁྲིའི་
སྒང་ཡོད། ད་ལྟ་ལུས་སྟོབས་ཅུང་རྒྱས་པས་འཕྲལ་དུ་ཉལ་ཁྲི་ལས་འབབ་བོ། །འཁྱུག་ཙམ་
སྒུག་ཅིག སྤྱིར་བདག་གི་བསམ་ཚོད་ལྟར་འགུལ་སྐྱོད་མི་བཏུབ་ཀྱང་ཅིས་ནས་ཀྱང་སྒུལ་
འདོད། མི་ཞིག་ལ་བགེགས་བར་ཐབས་རྡུགས་འདི་འདྲ་ཕྲད་པ་ཅིའི་ཕྱིར། བདག་མདང་
ནུབ་བདེ་ཐང་གི་འཚོ་བར་རོལ་བཞིན་པ་ཕ་མས་ཀྱང་ལོས་རྟོགས། ཁྱོད་ལ་སྲོང་པོར་
བཤད་ན། མདང་ནུབ་ནས་སྔ་ལྟས་ངན་པ་འདི་འདྲ་ཐོན་ཚེ། བདག་གིས་བསམ་གཟས་ཏེ་
ཀུང་སིར་འབྱོར་ཐོ་མ་བཀོད་པ་བྱ་མི་སྲིད། མི་ཞིག་ལ་ཆ་བཞག་ན། ན་ཚ་ཡང་མོ་རེ་ཕོག་
70གཟུགས་འགྱུར་ཟིན་ཐོ།
ན་ཁྱིམ་དུ་ནད་གསོ་མཁན་གཅིག་ཀྱང་མེད། སྐུ་ཞབས། བདག་གི་ཕ་མར་ཐུགས་བཟོད་
མཛོད། ཁྱོད་ཀྱིས་བདག་ལ་འཁང་ར་བྱས་པར་རྒྱུ་མཚན་ཅི་ཡང་མེད་པ་སྟེ། སུ་ཞིག་གིས་
ཀྱང་དེའི་སྐོར་ཡེ་ནས་གླེང་མ་མྱོང་། བདག་གིས་མཇུག་མཐར་སྤྲིངས་པའི་རྩིས་ཐོ་དེར་
བལྟས་སམ། བདག་ད་དུང་ཆུ་ཚོད་བརྒྱད་པའི་མེ་འཁོར་དུ་ཞུགས་དགོས། ད་ལྟའི་ངལ་
གསོས་རྣམ་རིག་སྒྲིམ་པོར་གྱུར་སོང་། བདག་ནི་ཁྱོད་ཀྱི་ཁོམ་པ་ཆུད་འཛའ་མི་འདོད། སྐུ་
ཞབས། བདག་ཕྱོགས་སུ་ཐོན་དགོས། སྦྱིན་བདག་ལ་དེ་ལྟའི་འཚམས་འདྲི་བྱས་པར་བཀའ་
དྲིན་ཆེ” ཞེས་སྨྲས།
བྷུ་རེ་གྷོར་གྱིས་སྐད་ཅིག་མར་འཚུབ་ཆ་དང་བཅས་དེ་སྐད་སྨྲས། དོན་དམ་དུ་ཅི་ཞིག་
བཤད་པ་རང་གིས་ཀྱང་རྟོགས་མི་བཏུབ། ཅི་ཡིན་ཆ་མི་འཚལ་བའི་སྟོབས་ཤུགས་ཤིག་
གིས་ཆ་སྒམ་ལ་བསྙེ་ཐུབ་སོང་། དེ་ནི་ཉལ་ཁྲིའི་སྒང་འགུལ་སྐྱོད་ཡང་སེ་བྱས་པའི་ཕན་
འབྲས་ཀྱང་ཡིན་སྲིད། ད་ལྟ་ཁོས་ཆ་སྒམ་ལ་བསྙེས་ནས་འགྲེང་འདོད་ཅིང་། ཉལ་ཁང་
གི་སྒོ་ཕྱེ་ནས་ཁྱིམ་མི་དང་ཕྲད། ལས་འཛིན་པར་ཡང་ཁ་བརྡ་བྱ་འདོད། ཁོས་རང་ཉིད་ལ་
སྐོམ་པ་ཆུ་འདོད་ལྟར་འཕྲད་འདོད་ཆེ་ན། ཕྲད་རྗེས་ཁོའི་སེམས་སུ་ཅི་ཞིག་མནོ་མིན་ཅིས་
ཀྱང་རྟོགས་འདོད། ཅི་སྟེ་ཁོ་མཐོང་མ་ཐག་ཧང་སང་ཚེ་འགན་འཁྲི་ཡོད་ཚད་ཀྱི་ལན་ཁག་
རང་ལ་མེད་པས་སེམས་རྣལ་དུ་ཕབ་ཆོག ཅི་སྟེ་ཁྱིམ་མིས་ཀྱང་སྒམ་བརླིང་ངང་བགེགས་
བར་འདིར་བསམ་ཤེས་བྱས་ཚེ་རང་ཉིད་འཚུབ་ཆས་བསྣད་དོན་མེད། དེ་བཞིན་ནུར་བགྲོད་
ཀྱི་སྟངས་སྟབས་མྱུར་ན་ཆུ་ཚོད་བརྒྱད་པའི་མེ་འཁོར་དུའང་ཞུགས་ཐུབ་སྙམ། ཆ་སྒམ་གྱི་
ངོས་ཤིན་ཏུ་འཇམ་པས་ཐེངས་འགར་འདྲེད་ནས་འགྱེལ་མོད། སྟོབས་ཤུགས་ཆེན་པོ་ཞིག་
གིས་ཡར་འགྲེངས། ལུས་སྨད་ཟུག་གཟེར་གྱིས་གཙེས་ཀྱང་སྣང་འཇོག་བྱ་མི་འདོད།
སྒལ་གཞུང་རྐུབ་སྟེགས་ལ་བསྙེས་ནས་ཕྲ་ཞིང་ནེམ་པའི་རྐང་པས་དམ་པོར་ཁེན་འདོད། དེ་
ལྟར་ན་ལུས་པོའི་འགུལ་སྐྱོད་ལ་ཚོད་འཛིན་ལོས་ཐུབ། མཐར་ཁ་རོག་གེར་ལས་འཛིན་
71འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པའི་ཁ་བརྡར་ཉན་བཞིན་མཆིས་སོ། །
ཅི་
“ཁྱོད་གཉིས་ཀྱིས་བདག་གི་སྐད་ཆའི་རྟིང་ཁ་མ་ལོན་ནམ།” ལས་འཛིན་པས་ཕ་
མར་འདྲི་གིན “ཁོས་བདག་ཅག་གླེན་པར་རྩིས་སོང” ཞེས་ཀྱང་སྨྲས། “དཀོན་མཆོག་
མཁྱེན།” ཨ་མས་མིག་ཆུ་འཆོར་གྱིན་ངུ་ངག་དང་བཅས “ཁོ་ནད་ཀྱིས་མནར་ཁོ་ཐག་
རེད། འོན་ཏེ་བདག་ཅག་གིས་ད་དུང་ལེ་བདའ་བྱས། གྷུ་རེ་ཐ། གྷུ་རེ་ཐ” ཞེས་བོས། “ཅི
ཞིག ཨ་མ།” གཅུང་མོས་ལན་བཏབ། དེ་ལྟར་ཚོམས་ཆེན་ཅ་ཅོས་ཁེངས་སོ། ། “འཕྲལ་
དུ་སྨན་པ་གདན་དྲོངས། གྷུ་རེ་གྷོར་ནད་ཀྱིས་མནར་འདུག ཁྱོད་ཀྱིས་སྐད་སྒྲར་ཉོན།”
“དེ་ནི་སྲོག་ཆགས་ཀྱི་སྐད་དང་འདྲ།” ལས་འཛིན་པས་སྨྲས། དེ་དུས་གྷུ་རེ་གྷོར་གྱི་
སྐད་སྒྲ་ཨ་མའི་ངུ་ངག་དང་བལྟོས་ན་ཤིན་ཏུ་ཉམ་ཐག་གོ ། “ཨན་ནཱ། ཨན་ནཱ།” ཨ་ཕས་
ཚོམས་ཆེན་མདུན་གྱི་ཐབ་ཚང་ཕྱོགས་སུ་ལག་བརྡ་དང་བཅས་འབོད་ཀྱིན “འཕྲལ་དུ་སྒོ་
ཟྭ་འབྱེད་མཁན་པོས་ཤིག” ཅེས་སྨྲས་མ་ཐག་ན་ཆུང་མ་གཉིས་སྒོའི་ཕྱིར་ཐོན་སོང་། སྨད་
ཤམ་རླུང་བུའི་དབྱིངས་སུ་དལ་བུས་གཡོའོ། །གཅུང་མོས་ཀྱང་སྒོ་མ་བརྒྱབ་པར་ཤར་རེར་
ཐོན་སོང་། འདི་ནི་ཆག་སྒོ་བྱུང་མ་ཐག་པའི་ཁྱིམ་ཚང་ཐམས་ཅད་ཀྱི་ལུགས་སུ་ཟད།
གྷུ་རེ་གྷོར་ད་ལྟ་སེམས་པ་ལྷོད་ཤིག་ཤིག་ཏུ་གྱུར། ཁྱིམ་མིས་ཁོའི་སྐད་ཆ་གོ་མི་བཏུབ་
ཀྱང་། ཁོས་རང་ཉིད་ཀྱིས་ཅི་ཞིག་བཤད་པ་གོ་ཐུབ་ཅིང་། ད་ལྟ་སྔར་ལས་ཀྱང་ཁ་གསལ་
གོ་བདེས་གོ་ཐུབ། ཁྱིམ་མིས་རང་ཉིད་རྒྱུན་གཏན་ལྟར་མ་ཡིན་པ་ཤེས་ནས་རོགས་སྐྱོར་བྱ་
འདོད་ཅིང་། གྲ་སྒྲིག་ཀྱང་ཚགས་སུ་ཚུད་པས་ཕན་འབྲས་ཐོན་རྒྱུ་སྨོས་མེད་རེད་སྙམ། དེ་
བཞིན་རང་ཉིད་མིའི་རིགས་སུ་བརྩིས་པ་རྟོགས་དུས་སྨན་པ་དང་། སྒོ་ཟྭ་འབྱེད་མཁན་
གྱིས་ཀྱང་ཕན་ཐོགས་ན་སྙམ། དོན་དམ་དུ་སྲོག་ཆགས་དང་། མིའི་རིགས་ཀྱི་འབྱེད་ཆོས་
ཅི་ཡིན་ཁོས་ཀྱང་རྟོགས་ཐབས་བྲལ། ཁོས་ཁ་བརྡ་གལ་ཆེའི་སྐབས་སྐད་ངག་ཅིས་ཀྱང་
ལྡབ་ལྡིབ་ཀྱི་གཡའ་དང་བྲལ་བར་སྨྲ་འདོད། དེའང་སྐད་ངག་དམའ་པོས་སྨྲ་རྒྱུ་སྟེ། གློ་ལུའི་
72གཟུགས་འགྱུར་ཟིན་ཐོ།
སྒྲ་ལྟར་མ་ཡིན་པའི་ཚུལ་གྱིས་སྨྲ་འདོད། དེ་ནི་འབྱེད་ཆོས་ཡིན་མིན་ཁོས་ནམ་ཡང་རྟོགས་
ཐབས་བྲལ་ལོ། །ད་ལྟ་ཚོམས་ཆེན་ཁུ་སིམ་མེར་གྱུར། ཚུལ་དེ་ནི་ཕ་མ་དང་། ལས་འཛིན་
པ་ཤུབ་བུར་ཁ་བརྡ་བྱེད་པའམ། ཡང་ན། རྣ་བ་སྒོར་བླགས་ནས་ལྐོག་ཉན་བྱ་ཡང་སྲིད་པ་
ཞིག་གོ །
ཁོས་རྐུབ་སྟེགས་ལ་ཁེན་ནས་སྒོའི་ཕྱོགས་སུ་ནུར། སྒོ་ཁར་སླེབས་རྗེས་དེ་ལས་གཞོལ་
ཏེ་ལྟག་པ་སྒོར་བསྙེས་ནས་འགྲེངས། ཕྲ་ཞིང་ནེམ་པའི་རྐང་པ་འབྱར་བག་གི་ལྡེ་གུས་
སྦྱར་འདུག དེ་ལྟར་འཁྱུག་ཙམ་ངལ་གསོས། དེ་ནས་མཆུ་ཏོས་ཟྭ་མིག་ཏུ་ཡོད་པའི་ལྡེ་
མིག་བསྐོར། ཡིད་ཕམ་གྱི་གནས་སུ་གྱུར་པ་ནི་སོ་མེད་པས་ལྡེ་མིག་འཛིན་ཐབས་བྲལ་བ་
དེའོ། །སྟབས་ལེགས་པར་མས་མཆུ་ཤིན་ཏུ་མཁྲེགས་པས་ལྡེ་མིག་བསྐོར་བྱུང་། འོན་ཏེ་རྨ་
ཁ་བཟོས་ནས་གཤེར་ཁུ་རྫ་མདོག་ཅིག་ལྡེ་མིག་བརྒྱུད་ས་གདན་སྒང་འཁྱིལ། ཁོར་སྣང་
འཇོག་དེ་ཙམ་མ་བྱུང་། “ཉོན།” ལས་འཛིན་པས་སླར་ཡང “ཁོས་ལྡེ་མིག་བསྐོར་གྱི་
འདུག” ཅེས་སྨྲས། དེས་གྷུ་རེ་གྷོར་ཡར་སྐུལ་ཟབ་མོ་ཐེབས། དེ་དུས་ཁྱིམ་མིས “ཤུགས་
རྒྱོབ། གྷུ་རེ་གྷོར” ཞེས་ཡར་སྐུལ་གྱི་འབོད་པ་སྒྲོགས་ཤིང་། “སྒོ་ཟྭ་ངེས་པར་དུ་བྱོས” ཞེས་
གཡུར་ཟའི་གྲུབ་འབྲས་ཤིག་ལ་སྨོན་པའི་རྣམ་པའང་བློས་བསླངས་བྱས། དེ་ལྟར་ནུས་
ཤུགས་ཡོད་རྒུས་ཟྭ་མིག་ཏུ་ལྡེ་མིག་བསྐོར། ལྡེ་མིག་བསྐོར་བའི་འགྲོས་རིམ་ལྟར་ལུས་
པོའང་རང་འཁོར་བརྒྱབ། མཐར་མས་མཆུ་ལྡེ་མིག་ལ་ཁེན་ཏེ་འགྲེངས་ཤིང་། ལུས་པོའི་
ལྗིད་ཤུགས་ཡོད་ཚད་ཀྱིས་མནན་ཏེ་བསྐོར་པས་སྒོ་ཟྭ་ཐག་སྒྲ་དང་བཅས་ཕྱེ་སོང་། ཁོས་
དབུགས་རིང་ཕྱུངས་ཀྱིན “སྒོ་ཟྭ་འབྱེད་མཁན་མ་བོས་ཀྱང་འབྱེད་ཐུབ་སོང” ཞེས་ཆིག་
ལབ་རྒྱག་གིན་ལྟག་པ་དགྱེ་ནས་སྒོ་ཆ་ཚང་འབྱེད་རྒྱུར་བརྩོན།
སྒོ་ཕྱེ་ཡང་ཁྱིམ་མིས་མཐོང་ཐབས་བྲལ། ངེས་པར་དུ་སྒོའི་རྒྱབ་ནས་བསྐོར་དགོས་
ཤིང་། ཡིད་གཟབ་སྒོས་ག་ལེར་འགྲེང་དགོས། དེ་ལྟར་མིན་ཚེ་གན་རྐྱལ་དུ་ལོག་ནས་རྐང་
73འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པ་ཀྲབ་ཀྲབ་བྱེད་བཞིན་པའི་ཚུགས་ཀས་ཚོགས་སུ་ངོ་ཚ་ཉོ་ངེས། ཁོས་ངལ་དུབ་ཆེན་པོས་
ནུར་བ་ལས་བྱ་བ་གཞན་ལ་སྣང་འཇོག་བྱ་ཁོམ་མ་བྱུང་། སྐབས་དེར “འོ།” ཞེས་འཚུབ་
མ་ལྡང་བ་ལྟ་བུའི་ལས་འཛིན་པའི་སྐད་སྒྲ་ཐོས་ཤིང་། མཐོང་ལམ་ན་ལག་པ་ཁོའི་ཁ་ཆེན་
པོ་དེའི་ཕྱོགས་སུ་རྐྱོང་གིན་བདུད་འདྲེར་གཡོལ་བ་ལྟར་ཕྱིར་བཤོལ་བའི་རྣམ་པ་འཆར།
ཨ་མས་ཀྱང་ཁྱིམ་དུ་ལས་འཛིན་པ་ལྟ་བུའི་མགྲོན་པོ་ཡོད་ཀྱང་ལན་བུ་མ་བསླས་པར་ཕྲག་
གོང་ན་གློད། ཐོག་མར་ལག་ཟུང་གིས་ཁ་བཀབ་སྟེ་ཨ་ཕར་བལྟས། དེ་ནས་གྷུ་རེ་གྷོར་གྱི་
ཕྱོགས་སུ་གོམ་གསུམ་སྤོས་རྗེས་འགྱེལ་སོང་། རོ་སྟོད་སྨད་ཤམ་གྱིས་བཀབ་པས་ངོ་གདོང་
མཐོང་ཐབས་བྲལ། ཨ་ཕས་དགྲ་བོར་རྡེག་བྱེད་ཀྱི་རྡོག་པ་གཞུ་ཐེངས་གཅིག་གིས་ཁོ་ཉལ་
ཁང་དུ་འཕེན་འདོད། འོན་ཏེ་དོགས་མི་བདེ་བའི་མིག་ཟུང་ཚོམས་ཆེན་དུ་ཅེར། མཐར་
ལག་ཟུང་གིས་མགོ་བོ་བཀབ་སྟེ་ངུས་བྱུང་། ངུས་དྲགས་ཏེ་སྐྱེས་པ་ཕོ་ཞིག་གི་བྲང་ཁ་སྙི་
མོར་གྱུར་སོང་།
ཁོ་ཉལ་ཁང་དུ་མ་ལོག་པར་ལྟག་པ་དགྱེ་ཞིང་། ལུས་པོ་སྒོར་བསྙེས་པས་རོ་སྟོད་དང་
མགོ་བོ་མ་གཏོགས་མཐོང་མི་བཏུབ། སྐབས་དེར་སྐྱ་མདའ་བཏང་བས་སྲང་ལམ་ཁ་སྤྲོད་
ཀྱི་དཀྱུས་རིང་བའི་ཁང་རྩེག་ནག་པོ་དེ་མཐོང་ཐུབ། དེ་ནི་སྨན་ཁང་ཞིག་སྟེ། གྲ་དག་པའི་
སྐར་ཁུང་གིས་བརྒྱན་པའོ། །ཆར་པ་ད་དུང་འབབ་ཀྱིན་འདུག ཆར་ཟིམ་བུ་སྲང་ལམ་
ན་དལ་བུས་འབབ་ཀྱིན་འདུག ཅོག་ཙེའི་སྒང་ཞོགས་ཟས་གྱ་ནོམ་པར་བཤམས་འདུག
འདི་ནི་ཨ་ཕ་ཆེས་དགའ་ཤོས་ཀྱི་ལོངས་སྤྱོད་ཅིག་སྟེ། ཞོགས་ཟས་ཟ་བཞིན་ཚགས་པར་
ལ་བལྟས་ཏེ་ཆུ་ཚོད་ཁ་ཤས་ཀྱི་བདེ་བར་རོལ་ལོ། །གྱང་ལྡེབས་སུ་གྷུ་རེ་གྷོར་དམག་ཞུགས་
སྐབས་ཀྱི་འདྲ་པར་ཏེ། དམག་དཔོན་གྱི་ལས་གོས་གྱོན་པའོ། །སྤྱིར་ལག་ཏུ་རལ་གྲི་ཐོགས་
ཤིང་། འཛུམ་ཆུང་ཤིག་སེའི་རྣམ་པར་དཔགས་ན། མི་ཞིག་གིས་ཁོའི་སྟངས་སྟབས་དང་།
ལས་གོས་ལ་བཀུར་བཟོས་དགོས་ལུགས་ཀྱི་ཚུགས་ཀ་བསྟན་ནམ་ཅི་ཞིག་འཕྱང་མོ་ཉུག
74གཟུགས་འགྱུར་ཟིན་ཐོ།
ཚོམས་ཆེན་གྱི་སྒོ་དང་། རྒྱ་སྒོ་ཤར་རེར་ཕྱེ་འདུག་པས་རྡོ་སྐས་ཀྱི་སྐས་གདང་ཡོད་ཚད་
གསལ་པོར་མཐོང་ཐུབ།
གྷ་རེ་གྷོར་གྱིས་རང་ཉིད་ནི་ད་ལྟ་སེམས་རྣལ་དུ་ཕོབ་དགོས་མཁན་གཅིག་པུ་དེ་ཡིན་
པ་ལོས་རྟོགས། “བདག་གིས་འཕྲལ་མར་གོན་པ་གྱོན་ཅིང་། ཚོང་ཟོག་མ་དཔེ་བསྡུ་རུབ་
བྱས་ཏེ་ཕྱོགས་སུ་ཐོན་འགྲོ། ཁྱོད་ལ་མོས་པ་ཨེ་ཡོད། སྐུ་ཞབས་ལས་འཛིན་པ། ཁྱོད་ཀྱིས་
ལྟོས། བདག་ནི་སྒྱིད་ལུག་པ་མདོ་མེད་ཅིག་མིན་པར་ལྷག་བསམ་ཅན་ཞིག་གོ །ཕྱོགས་སུ་
བྱ་བ་བསྒྲུབ་རྒྱུ་ངལ་དུབ་ཆེ་མོད། བདག་གིས་དེ་ལྟར་མ་བྱས་ཚེ་ཅི་ལྟར་འཚོ། ཁྱོད་གང་
དུ་འགྲོ། སྐུ་ཞབས། ཀུང་སིར་ཨེ་འགྲོ། ཁྱོད་ཀྱིས་གནས་ཚུལ་དངོས་ཇི་བཞིན་སྙན་སྒྲོན་
ཞུའམ། མི་ཞིག་སྐབས་འཕྲལ་གནས་དབྱུང་གཏོང་ཆོག་མོད། སྔར་གྱི་བྱས་འབྲས་ལ་
གཞིགས་ཏེ་བསམ་ཤེས་བྱ་ཆོག དེས་ཀྱང་བགེགས་བར་ལས་སྒྲོལ་རྗེས་སེམས་རྩ་འཁོལ་
པོས་བྱ་བ་བསྒྲུབ་ཆོག བདག་ནི་སྦྱིན་བདག་ལ་ལྷག་བསམ་དག་པ་ཞིག་གོ །ཁྱོད་ཀྱིས་
ཀྱང་ལོས་རྟོགས། བདག་གིས་ཕ་མ་དང་གཅུང་མོར་ལྟ་སྐྱོང་བྱ་དགོས། ཅི་སྟེ་བགེགས་བར་
འདི་ལས་ཐར་ཚེ་སྔར་ལས་ལྷག་པའི་འབད་བརྩོན་བྱའོ། །བདག་ནི་ད་ལྟ་སྡུག་བསྔལ་གྱི་
འོབས་དོང་དུ་ཟག་པས་རྡོག་བརྫིས་མ་གཏོང་ཞིག ཀུང་སིའི་ལས་མི་སུས་ཀྱང་ཡུལ་སྐོར་
བྲིན་ཚོང་པ་བྱ་མི་འདོད། གང་ལགས་ཤེ་ན། གླ་ཆ་དམའ་ལ་འཚོ་ཚིས་ངན་ངོན་གྱི་ལས་
གནས་ཤིག་ཡིན་པས་སོ། །སྐུ་ཞབས། ཁྱོད་ནི་སྐྱེས་ཆེན་ནོ། །ཁྱོད་ཀྱིས་ཀུང་སིའི་བྱ་བ་ཅི་
ཡིན་ཐད་ཀར་ཐག་བཅད་ན་ཆོགག སྦྱིན་བདག་གིས་ལས་མིའི་བདེ་སྡུག་མ་རྟོགས་ལོག་
རྟོག་བྱེད། ཁྱོད་གཅིག་པུས་མ་ལུས་པ་རྟོགས་ཐུབ། ཡུལ་སྐོར་བྲིན་ཚོང་པས་ཀུང་སིར་བྱ་བ་
མི་སྒྲུབ་པས་མི་ཁ་ཅི་ཡང་འབྱུང་སྲིད། འདི་ནི་ངལ་ཅིང་དུབ་པའི་ལས་གནས་ཤིག་གོ །སྐུ་
ཞབས་ལས་འཛིན་པ། ཁྱོད་ཀྱིས་བདག་ལ་བསམ་ཤེས་བྱོས” ཞེས་སྨྲས།
ལས་འཛིན་པས་ཉན་གྱིན་ཁ་ཕྱིར་བསྐོར་ནས་བསྐྱོད་ཅིང་། མཚར་སྣང་ཆེན་པོས་
75འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕྱིར་མིག་འཕངས། གྷུ་རེ་གྷོར་གྱིས་ཁ་བརྡ་བྱེད་ཞོར་ལས་འཛིན་པ་སྐད་ཅིག་ཙམ་ཡང་
སྡོད་མི་ཚུགས་པར་སྒོ་ཁར་བསྐྱོད་པའི་ཕྱོགས་སུ་ཅེར། དེ་ནི་ཁོ་ཚོམས་ཆེན་ནས་ཁ་བྲལ་
མི་ཆོག་པའི་བཀའ་ཡིག་འབེབས་པ་དང་ཅིས་མི་མཚུངས། གྷུ་རེ་གྷོར་ཚོམས་ཆེན་དུ་
འབྱོར་དུས་གློ་བུར་དུ་གོག་བགྲོད་མྱུར་དྲགས་ཏེ་རྐང་འོག་ནས་མེ་སྟག་མཆེད་པ་ལྟ་བུའི་
ཚོར་སྣང་སྐྱེས། མཐར་ཚོམས་ཆེན་གྱི་སྐས་གདང་ཕྱོགས་སུ་ལག་པ་བརྐྱངས། དེ་ལྟའི་ཕྱག་
རྒྱ་ནི་ལྷའམ་ཅི་ཞིག་གི་གསོལ་རས་ལ་སྒུག་བཞིན་པ་ལྟར་རོ། །
ཁོས་རང་གི་ལས་གནས་ལ་ཉེན་ཁ་ཆེ་བའི་གནས་བབ་འདིར་ལས་འཛིན་པ་འདི་
ལྟར་ཁ་བྲལ་ན་མི་ལེགས་སྙམ། ཕ་མར་ཆ་བཞག་ན། ཅི་ཡིན་གསལ་པོར་མི་རྟོགས་མོད།
གྷུ་རེ་གྷོར་ནམ་རྒྱུན་ལྟར་ཀུང་སིར་བྱ་བ་སྒྲུབ་སྒང་ཡིན་པ་གང་ཞིག ནར་མའི་འཚོ་ཚིས་
ལ་དཀའ་ངལ་མི་འཕྲད་ཅིང་། མིག་མདུན་གྱི་བགེགས་བར་ཕྲན་ཚེགས་འདི་འབྱུང་
འགྱུར་འཚོ་བའི་བཀག་རྡོར་འགྱུར་མི་སྲིད་པར་སྙམ། འོན་ཏེ་ཁོས་འབྱུང་འགྱུར་གྱི་འཚོ་
བར་སྔོན་དཔག་ལོས་ཐུབ། དེའི་ཕྱིར་ལས་འཛིན་པ་གནས་འདི་ནས་མ་གྱེས་གོང་སེམས་
གསོ་དང་། གནས་ལུགས་སྒོས་ཡིད་རྟོན་འཐོབ་རྒྱུ་གལ་ཆེའོ་སྙམ། ཅིའི་ཕྱིར་ཞེ་ན། ཁོ་དང་
ཁྱིམ་མིའི་མ་འོངས་པའི་འདུན་པ་མ་ལུས་པ་ལས་འཛིན་པའི་སྦར་མཐིལ་དུ་མཆིས་པས་
སོ། །ཅི་སྟེ་གཅུང་མོ་གམ་དུ་ཡོད་ན་ཅི་འདྲའི་དགའ་ཨང་། མོ་སྤྱང་གྲུང་འཛོམས་ཤིང་།
མ་གཞིར་ལས་འཛིན་པ་ནི་འཆལ་པོ་ལང་ཤོར་བ་ཞིག་ཡིན་པས་སོ། །ཁོས་གཅུང་མོས་ཅི་
བཤད་ལ་ཉན་སྲིད། གཅུང་མོས་ཀྱང་ཚོམས་ཆེན་དུ་ཁ་བརྡ་བྱེད་ཀྱིན་ཁོའི་འཚུབ་ཆ་ལ་
ཁའི་སྨུག་པ་ལྟར་ཡལ་སྲིད། འོན་ཏེ་གཅུང་མོ་བསམ་གཟས་ཏེ་ཕྱི་རོལ་དུ་ཐོན་པས་ད་ལྟ་
ཅི་བྱས་ཐམས་ཅད་རང་གི་འཇོན་ཐང་ལ་རག་ལས་སོ་སྙམ། མིག་སྔར་ཁོས་རང་ཉིད་ཀྱི་
འགུལ་སྐྱོད་ལ་ཚོད་འཛིན་དེ་ཙམ་མི་བཏུབ། ཐ་ན། རང་གིས་སྨྲས་པའི་སྐད་ཆའང་ཕ་
རོལ་པོས་གོ་མིན་རྟོགས་ཐབས་བྲལ་མོད། དེ་དག་ལ་སྣང་འཇོག་ཅི་ཡང་མེད་པར་སྒོ་ཁ་
76ཤིག་སེས་
གཟུགས་འགྱུར་ཟིན་ཐོ།
ནས་ལས་འཛིན་པའི་ཕྱོགས་སུ་ནུར་འདོད། ལས་འཛིན་པ་ཉི་གཡབ་ཀྱི་སར་འཛུམ་ཆུང་
་སེས་སྒྲོམ་སྐྱོར་ལ་བསྙེ་བཞིན་མཆིས། གྷུ་རེ་གྷོར་མདུན་དུ་ནུར་གྱིན་ནུར་གྱིན་སྐད་
ཅིག་ཉིད་དུ་གན་རྐྱལ་དུ་ལོག དེ་ལྟར་ལག་པ་ཁེན་ཏེ་སྐད་ངན་ཞིག་ཀྱང་ཤོར། འོན་ཏེ་ཕྲ་
ཞིང་ནེམ་པའི་རྐང་པ་པང་གཅལ་སྒང་ཐུག་པས་ལྟོ་བ་མ་སྦྱར་ཙམ་བྱུང་། སྐབས་དེར་ལུས་
ཁམས་བདེ་ཞིང་སྣང་བ་སྐྱིད། རྐང་པའང་སྲ་ཞིང་བརྟན་པས་སྤྲོ་བ་ལྡབ་འགྱུར་གྱིས་འཕེལ་
ལོ། །ད་ནི་འགུལ་སྐྱོད་ཇི་ལྟར་བྱ་མིན་ཡོངས་སུ་ཚོད་འཛིན་ཐུབ་པས་གང་འདོད་ཀྱི་སར་
ནུར་ཅིང་། དེ་ལྟའི་བགེགས་བར་ལས་སྒྲོལ་རྒྱུའི་གོ་སྐབས་བཟང་པོའང་འཐོབ་སོང་སྙམ།
ཁོས་ཨ་མ་དང་ཁ་ཐག་མི་རིང་བའི་ས་ནས་ག་ལེར་སྒུལ། གློ་བུར་དུ་ཨ་མ་ལུ་གུ་ལྡིང་བའི་
ཚུལ་གྱིས་འཕག་ཅིང་། ལག་ཟུང་ཐལ་མོ་སྦྱོར་གྱིན “དཀོན་མཆོག་མཁྱེན། ཅི་འདྲའི་
ལས་ངན་པ” ཞེས་འབོད་ཀྱིན་མགོ་བོ་སྨད་བྱུང་། འདི་ནི་ཁོར་ཞིབ་ཕྲས་ཅེར་དགོས་སྙམ་
པའོ། །མཐར་སྐྲག་སྣང་དང་བཅས་ཡིད་ཞུམ་ནས་ཕྱིར་བཤོལ་ཏོ། །
“ཨ་མ། ཨ་མ།” གྷུ་རེ་གྷོར་གྱིས་སྐད་ངག་དམའ་པོས་བོས་ཤིང་། ལྟག་པ་དགྱེ་ནས་
བཞིན་ལ་ཅེར། དེ་དུས་ལས་འཛིན་པ་གཏན་དུ་བརྗེད་དེ་ཀོག་ཧྥེའི་དྲི་མ་སྣོམ་གྱིན་མཆུ་
ཡང་སེ་བརྐྱངས། ཨ་མ་ཤིན་ཏུ་སྐྲག་སྟེ་སྐད་ཅོར་རྒྱག་གིན་ཅོག་ཙེའི་གམ་ནས་མྱུར་སྟབས་
ཀྱིས་བཤོལ། ལས་འཛིན་པའང་སྐས་གདང་འབབ་སྒང་ངོ༌། །ཁོས་མཆུ་སྒྲོམ་སྐྱོར་ལ་ཁེན་
ཏེ་ཕྱིར་མིག་ལྟ་ཙམ་བྱས། སླར་ཡང་ནུར་བགྲོད་མྱུར་པོས་རྗེས་ནས་སྙེག ལས་འཛིན་པར་
སྔ་ལྟས་ཅི་ཞིག་བྱུང་མིན་མི་ཤེས་མོད། བྱ་འཕུར་བ་ལྟར་སྐས་གདང་བབས་ཏེ་མི་མངོན་
པར་གྱུར་ཏོ། །གྷུ་རེ་གྷོར་གྱི་ཧུང་སྒྲས་ཚོམས་ཆེན་ཡུག་ཅིག་བྲག་ཅ་ལྟར་འཁོར། ཕངས་
སེམས་ཆེ་ཤོས་ནི་ཨ་ཕས་ལས་འཛིན་པའི་རྗེས་ནས་བསྙེགས་ཏེ་འགོག་རྒྱུ་ལྟ་ཅི། ལྡོག་སྟེ་
འབོལ་ཁྲིའི་སྒང་གི་ལས་འཛིན་པའི་ཞྭ་མོ་དང་། འཁར་བ། དེ་བཞིན་ཅོག་ཙེའི་སྒང་གི་
ཚགས་པར་སོགས་གང་བྱུང་དུ་འཕྱར་ཞིང་། རྐང་པ་ས་གདན་སྒང་ཤེད་ཀྱིས་རྡེབ་ཀྱིན་ཁོ་
77འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཟོག་ལྟར་ཉལ་ཁང་དུ་འདེད། སྤྱིར་ཨ་ཕར་ཞུ་བ་འཐེན་ནའང་འདྲ། མིག་ཟུང་གཉོམ་པོས་
བལྟས་ནའང་འདྲ། གང་ལྟར་ཡང་རྐང་པ་ས་གདན་སྒང་ཤེད་ཀྱིས་རྡེབ་བཞིན་མཆིས་སོ། །
ཨ་མས་གནམ་གཤིས་ཇི་ལྟར་གྲང་ཡང་མགོ་བོ་ཤེལ་དྲ་ལས་བསྲིངས་ཏེ་བྲང་ཁ་གནོན་
།སྲང་ལམ་ནས་ཕྱོགས་ངེས་མེད་དུ་ལྡང་བའི་རླུང་བུས་ཤེལ་ཡོལ་གཡོབ་
བཞིན་པའོ།
ཅིང་། ཅོག་ཙེའི་སྒང་གི་ཚགས་པར་ཡང་ས་ཐོག་ཏུ་ལྷུང༌། ཨ་ཕས་སླར་ཡང་ཁ་ཤུ་བརྒྱབ་
བྱུང་། དེ་ནི་མི་རྒོད་དམ་ཟོག་འདེད་པའི་ཚུལ་ལྟར་རོ། །ཁོས་ཕྱིར་བཤོལ་སྟངས་ད་དུང་མི་
ཤེས་པས་ནུར་བགྲོད་ཀྱི་སྟངས་སྟབས་ཤིན་ཏུ་བུལ། ཅི་སྟེ་ཁ་ཕྱིར་སྐོར་ཆོག་ཚེ་ནུར་བགྲོད་
མྱུར་པོས་ཉལ་ཁང་དུ་ལོག་ཐུབ། འོན་ཏེ་ཨ་ཕ་སྐྲག་ན་སྙམ་པའམ། ཡང་ན། ལག་གི་འཁར་
བ་གཞུས་ཚེ་ན་ཟུག་ཆེ་བར་དོགས་སམ་ཅི་དེ་ལྟར་མ་བྱས། མཐར་ཐབས་ཤེས་ཅི་ཡང་མེད་
པར་ཁ་བསྐོར་བྱུང་། དེ་ནི་ཕྱིར་བཤོལ་དུས་ཁ་ཕྱོགས་ནོར་སླ་བའམ་འགུལ་སྐྱོད་ཤིན་ཏུ་བུལ་
བས་སོ། །ཨ་ཕས་ཀྱང་ཁོའི་བསམ་དོན་རྟོགས་པའམ་ཅི། ཁ་ཕྱིར་བསྐོར་དུས་གནོད་འཚེ་
མ་བཏང་ཞིང་། རྒྱང་རིང་གི་ས་ནས་འཁར་བས་ལམ་སྟོན་བྱས། གླུ་རེ་གྷོར་ཆ་བཞག་ན། ཨ་
ཕས་ཁ་ཤུ་མ་བརྒྱབ་ན་ཅི་འདྲའི་དགའ་ཨང་། སྤྱིར་རྣ་བས་གོ་མ་ཐག་སྨྱོ་བའི་ཚད་དུ་ལྷུང་
སྲིད་པས་སོ། །ཁོས་སེམས་ཆུང་སྒོས་ཁ་ཤུ་ཉན་གྱིན་ཁ་ཕྱིར་བསྐོར་ཀྱང་ཁ་ཕྱོགས་ནོར་སོང་།
སླར་ཡང་སྒོ་ཁར་སླེབས་དུས་ལུས་བོངས་ཆེ་དྲགས་ཏེ་མ་ཐར། ཨ་ཕས་མིག་མདུན་གྱི་
གནས་བབ་དེར་འགྱུར་བ་གཏོང་འདོད་མོད། སེམས་འཚབ་དབང་གིས་སྒོ་ཆ་ཚང་ཕྱེ་ན་
ཐར་ཐུབ་པ་གཏན་ནས་མ་རྟོགས། ཨ་ཕས་ཁོ་འཕྲལ་མར་ཉལ་ཁང་དུ་ལོག་ན་ཅི་མ་རུང་
སྙམ། མ་གཞིར་འགྲེངས་ནས་བསྐྱོད་ན་ཐར་མོད། ཉེན་ཁ་ཤིན་ཏུ་ཆེ་བས་དེ་ལྟར་བྱ་མ་
འདོད། ཨ་ཕས་སླར་ཡང་ཁ་ཤུ་ཤུགས་ཆེར་བརྒྱབ་བྱུང་། གྷུ་རེ་གྷོར་གྱིས་ཅི་ཙམ་ཉན་ན་དེ་
ཙམ་གྱིས་འདི་ནི་ཨ་ཕས་བརྒྱབ་པའི་ཁ་ཤུ་ཡིན་པར་ཡིད་རྟོན་ཐབས་བྲལ། ཁོས་ཀྱང་ཇི་
མི་སྙམ་པར་ཉལ་ཁང་དུ་ལོག་སྟེ་ལུས་པོ་གསེག་བསྙེས་ཚུལ་གྱིས་ཉལ། དེ་དུས་རྨ་ཁ་ནས་
78གཟུགས་འགྱུར་ཟིན་ཐོ།
ཐོན་པའི་ཁྲག་ཤུལ་གྱིས་སྒོའི་ཁ་དོག་དཀར་པོ་རྦད་དེ་སྦགས་ཤིང་། གཞོགས་གཅིག་གི་ཕྲ
ཞིང་ནེམ་པའི་རྐང་པ་དག་བར་མེད་དུ་སྒུལ་ཅིང་། གཅིག་ཤོས་དེ་དག་ལུས་བོངས་ཆེན་
པོ་དེའི་འོག་ཏུ་མནན་པས་ཟུག་གཟེར་དྲག་པོ་ལྡང་། སྐབས་དེར་ཨ་ཕས་ཅི་ཡིན་མེད་པར་
འཕོངས་ཚོས་སུ་རྡོག་པ་ཤེད་ཀྱིས་གཞུས་པས་གནས་བབ་འདི་ལས་སྒྲོལ་ཏེ་ཉལ་ཁང་གི་
དབུས་སུ་ནུར་ཐུབ་ཙམ་བྱུང་། ལུས་པོ་རྨ་ཁས་གཙེས་ནས་ཟུག་གཟེར་གྱིས་བསྣད་ཅིང་།
ཉལ་ཁང་གི་སྒོའང་འཁར་བས་བརྒྱབ་པས་ཁོ་ར་ཁོར་ཡུག་དབེན་ཅག་གེར་གྱུར་ཏོ། །
གཉིས།
ས་སྲོད་ཀྱི་མུན་པའི་བླ་བྲེ་སྲབ་མོ་འཐེན་དུས་གྷུ་རེ་གྷོར་གཞི་ནས་གཉིད་ངད་སྟུག་
པོའི་ཀློང་ནས་སད། ཅི་སྟེ་སུ་ཞིག་གིས་གཉིད་ལས་མ་དཀྲོགས་རུང་། གཉིད་ཀྱི་བདེ་བས་
ལུས་སེམས་མ་ལུས་པ་མྱོས་པས་མྱུར་དུ་སད་སྲིད། ཁོ་ནི་ཁྱམས་རའི་རྡོག་སྒྲ་འཇམ་པོའམ།
ཚོམས་ཆེན་གྱི་སྒོ་བརྒྱབ་པའི་སྒྲས་སད་དོ། །ཁྲོམ་གཞུང་ནས་འཕྲོས་པའི་གློག་བཞུའི་འོད་
མདངས་ཀྱིས་གནམ་གཅལ་དང་། ཁྱིམ་ཆས་མོག་པོར་སྣང་ཡང་། ཁོ་ཉལ་སའི་ས་གདན་
ནི་མུན་པས་བསྒྲིབས་སོ། །སྐབས་དེར་ཁོས་རང་གི་མཆུའི་རྫི་གསང་ཅི་འདྲའི་དོད་པོ་ཡིན
པར་ཧང་སང་། དེ་ལྟར་སྒོ་ཁར་ག་ལེར་ནུར་ཏེ་གནས་ཚུལ་ཅི་ཞིག་ཐོན་མིན་ལ་ལྟ་འདོད།
ལུས་བོངས་ཆེན་པོ་འདིའི་གཡས་ནི་རྨ་ཁ་ཆེན་པོས་བསྣད་པས་ཕྲ་ཞིང་ནེམ་པའི་རྐང་
པར་བརྟེན་ནས་ནུར་བགྲོད་བྱ་རྒྱུ་ལས་མ་འདས། སྤྱིར་རྐང་པ་ཡ་གཅིག་ད་གིན་གྱི་འགུལ་
སྐྱོད་ཁྲོད་རྨས་ན། ཡ་གཅིག་མ་རྨས་པ་བསོད་ནམས་བསགས་པའི་འབྲས་བུར་རློམ་ཆོག
ཁོ་ངལ་དུབ་ཆེན་པོས་སྒོ་ཁར་ནུར།
སྒོ་ཁར་སླེབས་དུས་བཟའ་བཏུང་གི་བསུང་ངད་ཀྱིས་ཡིད་ཀྱི་དབང་པོ་ཕྲོགས། གནས་
79འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེར་ཕོར་པ་ཆུང་ངུ་ཞིག་ཏུ་ཞིམ་མངར་ཅན་གྱི་འོ་མ་ལྡུག དེའི་ཁར་བག་ཕྱེ་སྲབ་མོ་ཡང་
ཞིང་འཕྱོའོ། །ཁོ་དགའ་དྲགས་ཏེ་དགོད་ཁ་འཆོར་བྱུང་། ཅིའི་ཕྱིར་ཞེ་ན། བཀྲེས་ལྟོགས་
ཀྱིས་མནར་དྲགས་ཏེ་མགོ་སོགས་དབང་པོ་ཐམས་ཅད་འོ་མར་བསྟིམས་ཏེ་འཐུང་འདོད་
པས་
ས་སོ། །འོན་ཏེ་དེ་ལྟའི་སྤྲོ་སྣང་སྐད་ཅིག་མར་འཇའ་ལྟར་ཡལ་བ་སྟེ། ད་ལྟ་ལུས་པོའི་
དོ་སྙོམས་ཀྱི་ནུར་བགྲོད་ལ་བརྟེན་ཚེ་གཞི་ནས་གནས་དེར་སླེབས་ཐུབ་པས་སོ། །ལར་འོ་
མ་བཏུང་རྒྱུར་ཡང་མོས་པ་ཅི་ཡང་མི་འདུག མ་གཞིར་འོ་མ་བཏུང་རྒྱུར་ཤིན་ཏུ་དགའ་
བས་གཅུང་མོས་ཀྱང་གནས་དེར་བསྐྱལ་བ་ཡིན་སྲིད། ད་ལྟ་འོ་མའི་ཕོར་པ་མཐོང་བ་ཙམ་
གྱིས་ཞེ་མེར་མེར་གྱི་སྐྱུག་ལྡང་ལངས་པས་སེ་གོལ་གཏོགས་པའི་ཡུན་དུ་ཉལ་ཁང་དུ་ལོག་
འདོད་དོ། །
ཁོས་ཚོམས་ཆེན་དུ་གློག་བཞུ་སྦར་བ་མཐོང་། ནམ་རྒྱུན་ད་ཚོད་ཨ་ཕས་སྐད་མགོ་
མཐོན་པོས་ཨ་མར་དགོང་དྲོའི་ཚགས་པར་ཀློག་སྒང་དང་། གཅུང་མོས་ཀྱང་ཉན་སྒང་
ངོ་། །ད་ལྟ་སྐད་སྒྲ་ཅི་ཡང་མེད་པར་དབེན་ཅག་གེར་གནས་སོ། །དེ་ལྟའི་གནས་ཚུལ་གཅུང་
མོས་རྟག་ཏུ་འཕྲིན་ཡིག་ལམ་ནས་ཁོར་བཤད་མྱོང་། ད་ལྟ་ཨ་ཕ་ཀློག་འདོན་ལ་དེ་ཙམ་མི་
དགའ། ཚོམས་ཆེན་ཁུ་སིམ་མེར་གནས་ཀྱང་ཁྱིམ་མི་མེད་པ་མི་སྲིད། “བདག་ཅག་གིས་
བབ་ཆགས་པའི་འཚོ་བར་རོལ།” ཁོས་དེ་ལྟར་ཆིག་ལབ་རྒྱག་གིན་ཁ་རོག་གེར་མུན་
པའི་ཀློང་དུ་ཉལ་ཅིང་། ཁྱིམ་མིས་ད་ཆ་སྤྲོ་སྣང་ཅན་གྱི་འཚོ་བར་རོལ་བར་རང་ཉིད་ཀྱང་
སྤོབས་པ་སྐྱེས། སྤྱིར་ཁུ་སིམ་དང་། སྤྲོ་སྣང་། ཡིད་སྨོན་ཐམས་ཅད་སྐད་ཅིག་མར་འཇིག་ན་
ཅི་འདྲའི་ཕངས་ཨང་སྙམ། མཐར་སེམས་ཚེགས་ཀྱིས་ཇི་ལྟར་བསྣད་ན་དེ་ལྟར་ནུར་བགྲོད་
ཡང་སེ་བྱས་སོ། །
མཚན་མོ་དེར་སྒོ་ཕྱེད་སྲུབས་ཀ་ཙམ་ཕྱེ་ཞིང་། གཅིག་ཤོས་དེའང་ཡོངས་སུ་ཕྱེ། དེ་
ནས་འཕྲལ་མར་བརྒྱབ་སོང་། དེ་ནི་ཕལ་ཆེར་མི་ཞིག་ཡར་འཛུལ་འདོད་པའམ་ཅི་བྱ་ཆ་
80གཟུགས་འགྱུར་ཟིན་ཐོ།
མི་འཚལ། ཁོ་ཚོམས་ཆེན་གྱི་སྒོ་ཁར་སླེབས་དུས་གཞི་ནས་ནུར་མཚམས་བཞག ཁོས་
གྱ་ཚོམ་ཅན་གྱི་མགྲོན་པོ་དེ་ཡང་སྙིང་སུ་ཞིག་ཡིན་མིན་ལྟ་འདོད། ཐ་ན། སུ་ཞིག་ཡིན་པ་
རྟོགས་འདོད། འོན་ཏེ་སྒོ་གཏན་ནས་མ་ཕྱེ་བས་ངང་སྒུག་བྱ་རྒྱུ་ཁོ་ནར་ཟད་དོ། །དེ་རིང་
ཞོགས་པར་ཉལ་ཁང་གི་སྒོ་མ་ཕྱེ་བའི་སྐབས་ཐམས་ཅད་ཡོང་འདོད། ད་ལྟ་ཕྱེ་ཡང་སུ་ཞིག་
ཀྱང་ཡོང་མཁན་མེད། ལྡེ་མིག་ནི་སྔར་བཞིན་ཟྭ་མིག་ཏུ་མཆིས་སོ། །
མཚན་གུང་དུ་ཚོམས་ཀྱི་གློག་བཞུ་གཞི་ནས་གཟིམ་སོང་། ད་ལྟ་ཁྱིམ་མིས་གནས་དེ་
ནས་སོ་ལྟ་བྱེད་སྒང་ཡིན་པ་ཤིན་ཏུ་རྟོགས་སླ་སྟེ། རྐང་འཇབ་ལག་འཇབ་ངང་ཕར་ཚུར་
བགྲོད་པའི་རྡོག་སྒྲ་ཐོས་ཐུབ་པས་སོ། །ནངས་པར་ཁོར་ལྟ་བར་ཡོང་མཁན་གཅིག་ཀྱང་
མེད་སྲིད། དེ་ལྟར་ན་དུས་ཡུན་རིང་པོར་ཕོག་ཐུག་གཏོང་མཁན་སུ་ཡང་མེད་པས་འབྱུང་
འགྱུར་འཚོ་བའི་འཆར་གཞི་འདིང་ཆོག ཁོ་ད་ལྟ་ནུར་བགྲོད་བྱ་སའི་ཉལ་ཁང་འདིར་
ཤིན་ཏུ་སྐྲག་མོད། རྒྱུ་མཚན་ཅི་ཡིན་ཁོས་ཀྱང་རྟོགས་མི་བཏུབ་པ་སྟེ། གནས་དེར་མི་ལོ་
ལྔའི་འཚོ་བར་རོལ་པས་ཀྱང་ཡིན་སྲིད། དེ་ལྟར་སྣང་མེད་ངང་ཁ་ཕྱིར་བསྐོར་དུས་གློ་བུར་
དུ་ངོ་གནོངས་པའི་འཚུབ་ཆས་འབོལ་ཁྲིའི་འོག་གབ། སྐབས་དེར་སྒལ་པ་ཐོགས་ཤིང་།
ལྟག་པ་དགྱེ་མ་ཐུབ་ཀྱང་སེམས་པར་སྐྱིད་སྣང་ཚོར། འོན་ཏེ་ལུས་བོངས་ཆེ་དྲགས་པས་
ཡོད་ཚད་ཤོང་ཐབས་བྲལ་ལོ། །
མཚན་གང་གཉིད་མ་ཁུག ལན་རེར་བཀྲེས་ལྟོགས་ཀྱིས་མནར་ཅིང་། མཚམས་རེར་
སྐྱོ་གདུང་གིས་གཙེས། སྐབས་རེར་འདུན་མ་རབ་རིབ་ཀྱིས་ཡིད་སེམས་བསྣད་འོངས། ཅི
ལྟར་ཡང་མིག་སྔའི་བགེགས་བར་ཏེ། ཁྱིམ་མི་དང་འཆམ་མཐུན་གྱིས་ཁོ་ཚོ་སུན་སྣང་དང་།
དཀའ་ངལ་གྱི་རྒྱ་ལས་སྒྲོལ་འདོད་དོ། །
ཞོགས་པ་ཞིག་སྟེ། མ་གཞིར་དེ་ནི་མཚན་གུང་ཞིག་གོ །སྐབས་དེར་ཁོས་རང་གི་
ཆོད་སེམས་སྒྲུབ་ཐུབ་མིན་ལ་ཚོད་བགམ་བྱ་འདོད། དེའང་གཅུང་མོས་ཉལ་ཁང་གི་སྒོ་ཕྱེ་
81འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནས་ཞེད་སྣང་ཆེན་པོས་ལྟ་བཞིན་པས་སོ། །མོས་འཕྲལ་མར་མ་མཐོང་ཡང་། རིམ་བཞིན་
འབོལ་ཁྲིའི་འོག་གབ་ཡོད་པ་རྟོགས་དུས། དཀོན་མཆོག་མཁྱེན། འདིའི་འོག་ཏུ་གབ་ནས་
ཅི་བྱེད། འཕུར་ཡང་མི་ཤེས། དེ་འདྲའི་སྐྲག་སྣང་ལ་ཨང་སྙམ་གྱིན་སྒོ་ཟྭ་བརྒྱབ། འོན་ཏེ་
རང་གི་བྱེད་ལུགས་དེར་ངོ་གནོངས་པ་ལྟར་སྒོ་ཟྭ་སྐད་ཅིག་མར་ཕྱེ་ཞིང་། རྡོག་སྒྲ་འཇམ་
པོས་ཡར་འཛུལ་བྱུང་། འདི་ནི་ནད་པ་ཚབས་ཆེ་ཞིག་གམ། མི་རྒྱུས་མེད་ཅིག་གི་སར་
ཡོང་བ་དང་ཀུན་ཏུ་མཚུངས། ཁོས་མགོ་བོ་འབོལ་ཁྲིའི་འོག་ནས་བརྐྱངས་ཏེ་མོར་ཞིབ་ལྟ་
བྱས་ཤིང་། འོ་མ་བཏུང་མིན་དང་། བཀྲེས་ལྟོགས་ཀྱིས་མནར་བར་སྣང་འཇོག་བྱས་མིན།
དེ་བཞིན་ཁོར་འཚམ་པའི་ཟ་མ་ཞིག་འཁྱེར་ཡོང་མིན་སོགས་ལ་ཚོད་བགམ་བྱས། ཅི་སྟེ་
གཅུང་མོར་དེ་ལྟར་བྱ་འདོད་མེད་ཚེ། བཀྲེས་ལྟོགས་ཀྱིས་ཇི་ལྟར་མནར་ན་དེ་ལྟར་འབོལ་
ཁྲིའི་འོག་ནས་ཐོན་ཏེ་ཟ་མ་སློང་རྒྱུའི་རེ་འབུལ་བྱ་མི་འདོད། མོས་འོ་མ་ལྡུག་པའི་ཕོར་པ་
མཐོང་མ་ཐག་ཚུར་ཁྱེར་འོངས། ཁོ་ནི་དེ་ལྟའི་བྱེད་ལུགས་ལ་མཚར་སྣང་སྐྱེས་སོ། །དེ་ནས་
གཅུང་མོ་བྱམས་སེམས་ཅན་དེས་བྲོ་བ་སྣ་ཚོགས་པའི་ཟས་རིགས་ཏེ། ཚོད་མ་རུལ་པ་དང་།
རྐང་རུས། རྒུན་འབྲུམ། སྤྲི་དཀར་སོགས་ཚགས་པར་སྒང་སྤུངས། ད་དུང་ཕོར་པ་ཞིག་ཏུ་
ཆུ་ལྡུག དེ་ནི་དུས་ཕྱིས་གྷུ་རེ་གྷོར་གྱི་ཆེད་སྤྱོད་ཁ་ཕོར་ཡང་ཡིན་སྲིད། མཐར་ཁོས་འཚེར་
སྣང་བྱས་ན་སྙམ་ནས་ཉལ་ཁང་ལས་གྱེས་ཏེ་སྒོ་ཟྭ་བརྒྱབ། ཁོས་ཀྱང་ནུར་བགྲོད་མྱུར་པོས་
ཟ་མའི་ཕྱོགས་སུ་བསྐྱོད། སྐབས་དེར་རྨ་ཁར་ཟུག་གཟེར་མ་ལྡང་ཞིང་། སེམས་པ་ལྷོད་
ཤིག་གེར་གནས་པའི་སྤྲོ་བས་མྱོས། ཟ་མ་ཐམས་ཅད་ལས་སྤྱི་དཀར་ནི་རོ་བརྒྱ་ཕུན་སུམ་
ཚོགས་པའི་ཟས་མཆོག་ཏུ་གྱུར། དེ་ལྟར་སྤྲི་དཀར་དང་། ཚོད་མ། ཤ་ཁུ་སོགས་ལོངས་སུ་
སྤྱད། འོན་ཏེ་ཅི་ཡིན་མེད་པར་མིག་མཐའ་མཆི་མས་བརླན་བྱུང་། ཅིའི་ཕྱིར་ཞེ་ན། ཟ་
མ་སོས་པའི་རིགས་ཟ་མི་འདོད་ཅིང་། ཐ་ན། དྲི་ངད་འཐུལ་ཚེ་ཞེ་མེར་མེར་གྱི་སྣང་བས་
གཏམས་པས་སོ། །མཐར་གཅུང་མོས་ལྡེ་མིག་བསྐོར་བའི་སྒྲ་གྲག་དུས་བཀྲེས་ལྟོགས་ཀྱི་
82གཟུགས་འགྱུར་ཟིན་ཐོ།
སྡུག་བསྔལ་ལས་ཡོངས་སུ་སྒྲོལ་ཏེ་འབོལ་ཁྲིའི་འོག་ཏུ་ཉལ། གློ་བུར་དུ་ཟ་མ་བཟས་དྲགས་
པས་ལྟོ་བ་སྦོས་ཏེ་དབུགས་ཀྱང་འབྱིན་རྔུབ་དཀའ་བར་གྱུར། དེ་ལྟའི་བཟོད་པའི་གླགས་
དང་བྲལ་བའི་གནས་སྐབས་སུ་མིག་ཟུང་མོར་ཅེར་ཞིང་། མོ་ཉལ་ཁང་ནས་གྱེས་རྗེས་གཞི་
ནས་འབོལ་ཁྲིའི་འོག་ནས་ག་ལེར་ཐོན།
ཁོར་རྟག་ཏུ་ཟ་མ་བྱིན་ཏོ། །ཉིན་ཞིག་གི་ཞོགས་པ་སྟེ། དེ་དུས་ཕ་མ་དང་། བྲན་མོ་
གཉིད་དུ་ཡུར་སྒང་ངོ་། །གུང་ཚིགས་ཤིག་གི་རྗེས་སུ་སྟེ། ཕ་མ་སྐྱིད་པོའི་གཉིད་དུ་ཡུར་
སྒང་ངོ་། །གཅུང་མོས་བྲན་མོ་ཟ་མ་ཉོ་རྒྱུར་མངགས། དེ་ལྟའི་ཚུལ་གྱིས་ཁོ་ནམ་ཡང་བཀྲེས་
ལྟོགས་ཀྱིས་མནར་དུ་མ་བཅུག འོན་ཏེ་ཅི་ཞིག་བཟས་མིན་ཁྱིམ་མིས་ཤེས་སུ་འཇུག་མི་
འདོད་དེ། ཕ་མ་སེམས་ཚེགས་ཀྱིས་མནར་མི་འདོད་པའི་ཕྱིར་རོ། །
ཐེངས་ཤིག་སྨན་པ་དང་། སྒོ་ཟྭ་འབྱེད་མཁན་ཕྱིར་བཤོལ། གྷུ་རེ་གྷོར་གྱིས་རང་གིས་
ཅི་ཞིག་བཤད་པ་ཁྱིམ་མིས་མ་གོ་བ་མ་རྟོགས་ཤིང་། གཅུང་མོས་ཁྱིམ་མིས་ཅི་ཞིག་བཤད་པ་
གྷུ་རེ་གྷོར་གྱིས་གོ་བ་ལོས་རྟོགས། དེའི་ཕྱིར་མོ་ཉལ་ཁང་དུ་སྡོད་དུས་ལན་རེར་མ་གཏོགས
སྨྲེ་སྔགས་མི་འདོན། དུས་ཕྱིས་མོར་གོམས་འདྲིས་ཅུང་ཙམ་བྱུང་བས་སམ་ཅི། མཚམས་
རེར་འཚམས་འདྲིའི་ངག་ཚིག་སྟེ། “དེ་རིང་ཟ་མ་ཡག་པོ་བཟས་འདུག” ལྟ་བུ་དང་།
ལྡོག་ན “ཟ་མ་མང་པོ་བཟས་མི་འདུག” ལྟ་བུའི་ཆིག་ལབ་རྒྱག་གོ །
ཁོས་གསར་འཕྲིན་ཅི་ཡང་ཐོས་མི་བཏུབ་མོད། མཚམས་རེར་གམ་གྱི་ཁང་པ་ལས་
ཉན་ཐུབ། སྤྱིར་གནས་དེ་ནས་སྐད་སྒྲ་གྲག་ཚེ་ནུར་བགྲོད་སྒོས་ལྐོག་ཉན་བྱའོ། །ཁྱད་པར་
དུ་ཁོ་དང་འབྲེལ་བའི་ཁ་བརྡ་གསང་བའི་སྒོ་ནས་གླེང་ན་སྨོས་ཅི་དགོས། ཉིན་དེ་དག་
རིང་ཁྱིམ་མིས་ཟ་མ་བཟའ་རྒྱུའི་སྔ་གཞུག་ཏུ་ཁོའི་སྐོར་གླེང་། བྲན་མོས་རྟོགས་པ་ཉུང་
ཞིང་། ཐ་ན། དེ་ཙམ་མ་རྟོགས་པའམ། ཡང་ན། ཨ་མར་ཞུ་འབུལ་བྱས་པའི་དབང་གིས་
སམ་ཅི། བྲན་མོ་ཁྱིམ་ནས་ཕྱུངས་སོ། །དེ་དུས་མོའི་མིག་གི་མཐའ་མའི་སྐྱེལ་ཐུང་ལས་
83འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དགའ་བའི་མིག་ཆུ་འཆོར་གྱིན་ཐམས་ཅད་གསང་རྒྱུའི་དམ་བཅའ་བརྟན་པོས་ཐུགས་རྗེ་
ལེགས་འབུལ་ཞུས།
ད་ལྟ་གཅུང་མོས་ཨ་མར་ཟ་མ་ལས་རོགས་བྱ་དགོས། འོན་ཏེ་ངལ་བ་དེ་ཙམ་བརྟེན་
མི་དགོས་པ་སྟེ། ཐམས་ཅད་ལ་ཟ་མ་བཟའ་རྒྱུའི་དང་ག་མེད་པས་སོ། །གྷུ་རེ་གྷོར་གྱིས་
རྟག་ཏུ་ཁྱིམ་མི་ཕན་ཚུན “ཟོས་ཤིག” ཅེས་དང་། ཡང་ན “ཐུགས་རྗེ་ཆེ། འགྲངས་
སོང་།” ཞེས་པའི་ངག་ཚིག་ཁོ་ན་ཐོས་འོངས། ཐ་ན། ཨ་རག་ཀྱང་མི་འཐུང་། གཅུང་
མོས་རྟག་ཏུ་ཨ་ཕར་ཝུ་ཆང་འཐུང་འདོད་མིན་འདྲི་ཞིང་། རང་ཉིད་ཀྱིས་ཉོ་བའམ། ཡང་
ན། ཁང་གཉེར་བུ་མོ་ཉོ་བར་མངགས་འདོད་མོད། མི་སྨྲ་བའི་རྟུལ་ཞུགས་བཟུང་བའི་ཨ་
ཕས “མིན།” ཞེས་སྨྲའོ། །
ཉིན་འགའི་གོང་ཨ་ཕས་མ་སྨད་གཉིས་ལ་ཁྱིམ་གྱི་འཁོས་ཀའི་གནས་ཚུལ་དང་།
འབྱུང་འགྱུར་གྱི་འཆར་གཞིའི་སྐོར་གླེང་། སྐབས་དེར་ཅོག་ཙེའི་གམ་དུ་འགྲེངས་ཏེ་
ཉེན་འགོག་སྒམ་ཆུང་ཞིག་ལས་བྱུང་འཛིན་ནམ། རྩིས་ཐོ་ཞིག་བཏོན། སྒམ་ཆུང་དེ་ནི་ལོ་
ལྔའི་གོང་ཀུང་སི་ཐོར་དུས་ཐོབ་པའི་སྐལ་བའོ། །གྷུ་རེ་གྷོར་གྱིས་སྒམ་ཆུང་དེ་ཁ་ཇི་ལྟར་
ཕྱེ་སྟངས་དང་། ཟྭ་ཇི་ལྟར་རྒྱག་སྟངས་ལོས་རྟོགས། ཨ་ཕས་སྨྲས་པའི་གཏམ་ཁག་གཅིག་
ཁོར་ཆ་བཞག་ན་ཉན་འདོད་པ་འབའ་ཞིག་སྟེ། ཨ་ཕ་ཚོང་ལས་ཐོག་ཕམ་ཁ་ཉོས་རྗེས་
ཤུལ་གཞག་རྒྱུ་ནོར་ཅི་ཡང་མ་བཞག་པ་མིན། ལྡོག་སྟེ་དེའི་སྐོར་ཁོར་མ་སྨྲས་པའམ། ཡང་
ན། རང་ཉིད་ཀྱིས་མ་དྲིས་པ་ཙམ་མོ། །དེ་དུས་ཁོའི་འདུན་པ་ཉག་གཅིག་ནི་རྩོལ་བ་ལྡབ་
འགྱུར་གྱིས་ཁྱིམ་མི་རེ་ཆད་ཀྱི་རྒྱ་ལས་སྒྲོལ་རྒྱུའོ། །དེའི་ཕྱིར་བྱ་གཞག་གསར་གཏོད་ཀྱི་
སྤོབས་སེམས་བརྟན་པོས་ཚོང་པ་ཞིག་ནས་བྲིན་ཚོང་པར་གྱུར་པས་ཁེ་སྤོགས་བཟང་ཞིང་།
བྱ་དགའི་འཛིན་ཡང་དངུལ་དམར་ཤ་སྟག་ལེན། ཁོས་རང་ཉིད་ནི་བསྔགས་བྱའི་ཡུལ་དུ་
གྱུར་པའི་ཁྱིམ་གྱི་ཀ་བར་འགྱུར་འདོད། འདི་ནི་ཁོའི་མཛེས་སྡུག་ལྡན་པའི་ལོ་ཟླ་ཞིག་གམ།
84གཟུགས་འགྱུར་ཟིན་ཐོ།
འོད་སྟོང་འབར་བའི་མི་ཚེའི་འགྲུལ་བཞུད་ཀྱི་ཐོག་མ་སྟེ། གྲུབ་འབྲས་གཡུར་དུ་ཟ་ཞིང་།
ཁྱིམ་ཚང་གི་དཔལ་འབྱོར་ཁག་ཐེག་རང་ཉིད་གཅིག་པུས་ནུས་པས་སོ། །ཁྱིམ་མིས་ཁོའི་
དངུལ་ལོར་ལེན་ཅིང་། ཁོས་ཀྱང་དེ་ལྟར་སྤྲོད་དོ། །ད་ཆ་དེ་འདྲའི་བརྩེ་བ་ཟབ་མོ་ཤིན་ཏུ་
འབྱུང་དཀའ་འོ། །ཁོ་གཅུང་མོར་ཤིན་ཏུ་བརྩེ་བ་སྟེ། སང་ལོར་རོལ་མོའི་སློབ་གླིང་དུ་བརྫང་
འདོད། མོ་ནི་རོལ་མོར་དགའ་ཞིང་། ཨོག་ལེན་བཀྲོལ་བ་ཤིན་ཏུ་སྙན། ཁོས་དེ་ལྟའི་གྲོན
དངུལ་ལ་སེམས་ཚེགས་མི་བྱའོ། །ཁྱིམ་དུ་སྡོད་དུས་རྟག་ཏུ་མོར་རོལ་མོའི་སློབ་གླིང་གི་
སྐོར་གླེང་མྱོང་། འོན་ཏེ་འདི་ནི་རྨི་ལམ་ཙམ་ལས་དངོས་སུ་མངོན་གྱུར་མ་བྱུང་བས་ཕ་མ་
གཉིས་སུན་དྲགས་ཏེ་ཉན་ཡང་མི་འདོད། མ་གཞིར་ཁོས་གཅུང་མོར་ཡེ་ཤུའི་འཁྲུངས་སྐར་
གོང་གཏམ་བཟང་དེ་འཆད་འདོད།
སྒོ་ཁར་འགྲེངས་ཏེ་ལྐོག་ཉན་བྱེད་དུས་སེམས་ཁོང་དུ་མིག་སྔར་མངོན་གྱུར་དཀའ་
བའི་གནས་ཚུལ་དག་དྲན་འོངས། སྐབས་རེར་ངལ་དུབ་ཀྱིས་མནར་དྲགས་ཏེ་རྣམ་རིག་
ཉོག་པོར་གྱུར། མགོ་བོ་སྟེས་དབང་ངང་སྒོར་ཐུག་དུས་ཚུར་བསྐུམས། དེ་ལྟར་མ་བྱས་ན་
ཁྱིམ་མིས་དེ་དོན་རྟོགས་ཏེ་ཁ་བརྡའི་མཚམས་བཞག་ཅིང་། ཨ་ཕས་སྒོར་ཁ་གཏད་དེ“ཁོས་
སླར་ཡང་གང་ཞིག་རྩོམ་སྲིད” ཅེས་བཟློས་སྲིད་སྙམ་པས་སོ། །
ཁོས་ད་ལྟ་གནས་ཚུལ་མི་ཉུང་བ་ཞིག་རྟོགས་ཡོད་པ་སྟེ། ཨ་ཕས་གནད་དོན་གང་
ཞིག་གསལ་བཤད་བྱས་ན་བསྐྱར་ཟློས་ཀྱིས་སྨྲ་བས་སོ། །དེ་ལྟ་དེ་ལྟར་ཏེ། ཨ་མར་གཏམ་
གང་ཞིག་ཐེངས་གཅིག་སྨྲས་པ་ཙམ་གྱིས་དོན་གྱི་རྟིང་ཁ་མི་ལོན་པས་ཀྱང་ངོ་། །ཁོས་ཁྱིམ་
དུ་བགེགས་བར་ཕྲད་ཀྱང་ཤུལ་གཞག་རྒྱུ་ནོར་མཆིས་ཤིང་། དེའི་ཁར་དངུལ་བཅོལ་སྐྱེད་
ཀའང་མི་ཉུང་། ད་དུང་ཟླ་རེར་བྱིན་པའི་དངུལ་ལོར་ཡོད་ཚད་མ་བཀོལ་བའང་རྟོགས།
སྐབས་དེར་སྒོའི་རྒྱབ་ནས་མགོ་ལྕོག་ལྡེམ་གྱིན་དེ་ལྟའི་བསྲི་ཚགས་གྲོན་ཆུང་གི་འཚོ་ཚིས་
ལ་ཁོང་ནས་མོས་སོང་། དངུལ་ལོར་དེ་དག་གིས་ཨ་ཕས་སྦྱིན་བདག་ལ་ཆད་པའི་བུན་
85འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཇལ་ཆོག་ན། ཁོས་ད་ལྟའི་ལས་གནས་འདི་འདོར་རྒྱུའི་ཁ་ཐག་ཤིན་ཏུ་ཉེའོ་སྙམ།
ཁྱིམ་མིས་དངུལ་བཅོལ་སྐྱེད་ཀས་འཚོ་བར་རོལ་འདོད་ཚེ་ལོ་གཅིག་གཉིས་ཀྱི་
འཚོ་ཚིས་ལས་མི་འདང་། དོན་དམ་དུ་དེ་ནི་དུས་ངེས་མེད་སྤྱོད་རྒྱུའི་དངུལ་བཅོལ་ཞིག་
ཡིན་ན། འཚོ་བའི་གྲོན་དངུལ་མི་གསོག་ཀ་མེད་རེད། ཨ་ཕའི་ལུས་ཁམས་བདེ་ཡང་ལོ་
ན་བགྲེས་ཤིང་། ཀུང་སིའི་བྱ་བར་ལོ་ལྔ་ཙམ་ལས་མ་ཞུགས་པས་བྱ་བ་བསྒྲུབ་རྒྱུའི་དཔའ་
སྤོབས་ཀྱིས་དབེན། ཨ་ཕར་མཚོན་ན། དེ་ལྟའི་ལོ་ངོ་ལྔ་ནི་ངལ་དུབ་ཀྱིས་མནར་ཅིང་།
གྲུབ་འབྲས་ཀྱིས་དབེན་པའི་ལོ་ཟླར་སྣང་བ་སྐྱིད་དུས་ཀྱི་མི་ཚེའི་གནས་སྐབས་ཤིག་སྟེ།
ལུས་ཀྱི་འཚོ་བཅུད་འཕེལ་ལོ། །འོན་ཏེ་འགུལ་སྐྱོད་སྟབས་བདེ་མིན་པ་གང་ཞིག རྟག་
ཏུ་དབུགས་འབྱིན་རྔུབ་དཀའ་ཞིང་། དབུགས་ལམ་གྱི་ནད་ཀྱང་ཕོག་གོ །འོ་ན། གཅུང་
མོས་འཚོ་ཚིས་ཕྱིར་བྱ་བ་བསྒྲུབ་ཨེ་དགོས། མོ་ནི་མོ་ལོ་བཅུ་བདུན་ལ་སོན་པའི་ན་ཆུང་མ་
ཞིག་སྟེ། བྱམས་བརྩེས་བསྙོར་བྱའི་གཅེས་ཕྲུག་མའམ། བྱད་བཞིན་ལ་དང་དོད་དང་། སྐྱིད་
འདོད་ལེ་ལོའི་གཉིད་དུ་ཡུར་བ། འགྲོ་སོང་ཉུང་ངུའི་དགོང་ཚོགས་སུ་ཞུགས་ཏེ་ཨོག་ལེན་
བཀྲོལ་རྒྱུར་དགའ་བ་ཞིག་ཀྱང་ངོ་། །
ཁོ་རྟག་ཏུ་མཚན་གང་གཉིད་མ་ཁུག་པས་ཆུ་ཚོད་ཀྱི་འགྲོས་རིམ་ལྟར་འབོལ་ཁྲིར་
འཐམ་པའམ། ཡང་ན། ནུས་ཤུགས་ཡོད་རྒུས་འབོལ་ཁྲི་ཤེལ་དྲའི་གམ་དུ་སྤོའོ། །དེ་ནས་
ཤེལ་དྲའི་སྒང་འགོས་ཏེ་མིག་ཟུང་རྒྱང་རིང་དུ་བསྲིངས་ཤིང་། དེ་ལྟའི་འཆར་ཡན་ཟབ་
མོའི་ཀློང་ནས་དུས་གཡོལ་བྱའོ། །རྒྱང་རིང་གི་ལྗོངས་རྣམ་རབ་རིབ་ཀློང་ནས་ཁ་སྤྲོད་
ཀྱི་སྨན་ཁང་དེ་མཐོང་ཐབས་བྲལ། དེ་སྔོན་མཐོང་ཐེངས་རེར་ཁོང་ཁྲོའི་དམོད་ཚིག་རེ་
འཕེན་མྱོང་། ད་ནི་ཁྲོམ་གཞུང་དབེན་ཅག་གེར་གནས་དྲགས་ཏེ་སྡེ་ཁུལ་གྱི་འཚོ་བར་
རོལ་བ་བརྗེད་ཅིང་། སྐྱ་མདའ་ད་དུང་མ་བཏང་བས་རྒྱང་རིང་གི་གནམ་ས་རབ་རིབ་ཚུལ་
དུ་སྣང་། དུས་ཕྱིས་གཅུང་མོར་རྐུབ་སྟེགས་ཤེལ་དྲའི་གམ་དུ་སྤོས་པའི་སྣང་བ་ཐེངས་
86གཟུགས་འགྱུར་ཟིན་ཐོ།
གཉིས་འཆར། དེ་ནས་བཟུང་མོས་ཤེལ་དྲ་ཡ་གཅིག་ཀྱང་ཕྱེ་སོང་།
ཅི་སྟེ་གཅུང་མོ་དང་ཁ་བརྡ་བྱ་ནུས་ཚེ་མོའི་སྙོར་སྐྱོང་ལ་ཐུགས་རྗེ་ལེགས་འབུལ་
དང་། མོས་ཅི་ཞིག་རྩོམ་འདོད་ཀྱང་ཐམས་ཅད་དང་ལེན་བྱ་རྒྱུའི་སེམས་གཏམ་བརྗོད་
འདོད། འོན་ཏེ་ད་ལྟའི་ཆར་ཉིན་མོའི་རྨི་ལམ་ལས་མ་འདས། མོས་གྷུ་རེ་གྷོར་འཚེར་སྣང་
དང་། འཛེམ་བྱའི་རྒྱ་ལས་སྒྲོལ་རྒྱུར་རྩོལ་བ་བརྩམས་པས་ལེགས་བྱས་འབྲས་བུ་སྨིན།
ཁོས་ཀྱང་དུས་ཚོད་ཀྱི་འགྲོས་རིམ་ལྟར་དེ་ལྟའི་བསམ་ཤེས་ཀྱི་རྟིང་ཁ་ངང་གིས་ལོན།
དེའི་ཕྱིར་མོ་ཉལ་ཁང་དུ་ཡོང་ཐེངས་རེ་རེར་སེམས་པ་དྲོ་སོབ་སོབ་ཏུ་གྱུར་ཏོ། །མོས་རྟག་
ཏུ་གོམས་གཤིས་ལྟར་ཐོག་མར་ཤེལ་དྲའི་གམ་དུ་བསྐྱོད་དོ། །དེ་དུས་ཉལ་ཁང་གི་སྒོ་རྒྱག་
རྒྱུ་དང་། ཕ་རོལ་པོས་ཁོ་མཐོང་ན་སྙམ་པའི་སེམས་ཚེགས་ཀྱང་བརྗེད་འགྲོ། སྐབས་རེར་
དབུགས་ཀྱི་རྒྱུ་བ་འགགས་འདྲའི་ཚོར་བས་བསྣད་དུས་སྐད་ཅིག་མར་ཤེལ་དྲ་ཕྱེ་ཞིང་།
ནམ་ཟླ་ཇི་ལྟར་གྲང་ཡང་གནས་དེར་ག་ལེར་འབྱིན་རྔུབ་བྱའོ། །ཚུལ་དེས་གྷུ་རེ་གྷོར་ཉིན་
གཅིག་ལ་ཐེངས་གཉིས་སྐྲག་ཅིང་། མཐར་ཁོང་འདར་ཤོར་གྱིན་འབོལ་ཁྲིའི་འོག་ཏུ་
གབ་བོ། །
གཟུགས་འགྱུར་རྗེས་ཀྱི་ཟླ་གཅིག་རིང་ཁོའི་ཚུགས་ཀ་དམིགས་བསལ་ཅན་གང་ཞིག་
གིས་ཀྱང་མོར་སྐྲག་སྣང་མ་བྱིན། ཐེངས་ཤིག ཞོགས་པ་སྔ་པོ་ཉལ་ཁང་དུ་ཡོང་དུས་ཁོ་
ཤེལ་དྲའི་གམ་དུ་འགྲེངས་ཏེ་ཕྱི་རོལ་དུ་ལྟ་བ་དང་སྐབས་འཁེལ་ལོ། །སུ་ཞིག་གིས་དེ་ལྟའི་
ཚུགས་ཀ་མཐོང་ཚེ་མི་སྐྲག་མི་སྲིད་ན། གཅུང་མོ་ཉལ་ཁང་དུ་ཡོང་རྒྱུ་ལྟ་ཅི། ཤིན་ཏུ་སྐྲག་
སྟེ་སྐད་ཅིག་ཉིད་དུ་བཤོལ་ནས་སྒོ་བརྒྱབ་སོང་། ཅི་སྟེ་མགྲོན་པོ་རྒྱུས་མེད་ཅིག་གིས་མཐོང་
ཚེ་འདི་ནི་གྷུ་རེ་གྷོར་གྱིས་ཕར་རྒོལ་གྱི་སོ་འདེབས་པར་བརྩམས་པའི་ངང་ཚུལ་དུ་སོམས་
ངེས། སྐབས་དེར་ཁོས་རང་འགུལ་ངང་འབོལ་ཁྲིའི་འོག་ཏུ་གབ་ཅིང་། གཅུང་མོའང་གུང་
ཚིགས་སུ་གཞི་ནས་ཉལ་ཁང་དུ་ཡོང་། བལྟས་ཚོད་ལ་སྐྲག་ཅིང་དངངས་པའི་རྣམ་པར་
87འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཟད། གྷུ་རེ་གྷོར་གྱིས་བསམས་ན། གཅུང་མོས་རང་ཉིད་ཀྱི་ཚུགས་ཀ་ཡེ་ནས་མཐོང་མི་
འདོད་པའམ། ཅི་སྟེ་མཐོང་ཡང་འབོལ་ཁྲིའི་འོག་ཏུ་གབ་པའི་ཆ་ཤས་ཙམ་ལ་མི་སྐྲག་པ་
གཞི་ནས་རྟོགས་པས། སྒལ་གཞུང་རས་གདན་གྱིས་བཀབ་ཅིང་། ཆུ་ཚོད་བཞིའི་ཡུན་ཚད་
སྤྱད་དེ་འབོལ་ཁྲིའི་སྒང་ཉལ། ད་ནི་གཅུང་མོས་མགོ་བོ་སྒུར་ཏེ་བལྟས་ཀྱང་མཐོང་ཐབས་
བྲལ་ལོ། །
ཕ་མ་གཉིས་ཉིན་བཅུ་བཞིའི་རིང་ཁོའི་ཉལ་ཁང་དུ་འཛུལ་མ་ཕོད། དེ་སྔོན་གཅུང་
མོར་གཤེ་ཞིང་ཅོལ་ཆུང་མར་བསྙད་མོད། ད་ལྟ་བསྔགས་པ་ཚད་མེད་བྱེད་ཅིང་། རྟག་ཏུ་
ཉལ་ཁང་ལ་གཙང་སྦྲ་བྱི་དོར་བྱ་དུས་སྒོ་ཁར་བསྒུགས་ཏེ་གནས་ཚུལ་ཅི་ཡིན་ཞིབ་ཕྲས་
དྲིས་པ་སྟེ། དཔེར་ན། ཉལ་ཁང་གི་རྣམ་པའམ། ཟ་མ་ཅི་ཞིག་བཟས་པ། གནས་བབ་ལ་
འགྱུར་ལྡོག་ཅི་འདྲ་བྱུང་མིན་ལྟ་བུའོ། །དོན་དམ་དུ་ཨ་མས་སྔར་ནས་ཁོར་ལྟ་འདོད་མོད།
ཨ་ཕ་དང་གཅུང་མོའི་ཁ་ཏས་དེ་ལས་བཤོལ་ཏོ། །དེ་ལྟར་རྟག་ཏུ “བདག་གྷུ་རེ་གྷོར་ལ་ལྟ་
བར་འགྲོའོ། །ཁོ་ནི་བདག་གི་སྙིང་ཉེ་བའི་བུ་ཆུང་ངོ་། །ཁྱོད་ཚོས་རྟོགས་སམ། བདག་ངེས་
པར་དུ་ལྟ་བར་འགྲོ” ཞེས་སྨྲའོ། །ཁོར་ཆ་བཞག་ནའང་ཨ་མ་རྟག་ཏུ་མ་ཡོང་ཡང་། བདུན་
ཕྲག་གཅིག་ལ་ཐེངས་རེ་ཡོང་ན་སྙམ་ཞིང་། ཨ་མ་ནི་གཅུང་མོ་ལས་ལྷག་བསམ་དག་པར་
འདོད་པ་སྟེ། གཅུང་མོ་བློ་སྟོབས་ཆེ་ཡང་ན་ཆུང་མ་ཞིག་ཡིན་ན། མོས་བྱིས་བློའི་མཚར་
སྣང་གིས་དེ་ལྟའི་བྱ་བ་བསྒྲུབས་པར་འདོད་དོ། །
མི་འགོར་བར་ཨ་མ་མཐོང་ན་སྙམ་པའི་འདུན་པ་ལམ་དུ་ལྷོངས་སོང་། སྤྱིར་ཉིན་
མོ་ཕ་མ་དང་། མགྲོན་པོས་མཐོང་བར་དོགས་པའི་སེམས་ཚེགས་ཀྱིས་ཤེལ་དྲ་མི་ཕྱེ་ཞིང་།
མཚན་མོ་ས་གདན་སྒང་ནུར་བགྲོད་བྱ་རྒྱུ་ལས་ཅི་ཡང་མི་ནུས་པས་ཉལ་རྒྱུ་ཙམ་མོ། །དེའི་
ཕྱིར་ཟ་མའི་དང་ག་ཉམས། མཐར་དུས་གཡོལ་བྱ་རྒྱུའི་གོམས་གཤིས་གཞན་ཞིག་སྟེ། གྱང་
ལྡེབས་དང་། གནམ་གཅལ་ངོས་སུ་བགྲོད་བྱེད་ཀྱི་རྩལ་ལག་བྱང་ངོ་། །རྟག་ཏུ་གནམ་
88གཟུགས་འགྱུར་ཟིན་ཐོ།
གཅལ་ལས་དཔྱངས་ཏེ་སྡོད་རྒྱུར་དགའ་བ་སྟེ། དབུགས་ཀྱི་རྒྱུ་བ་བདེ་ཞིང་ལུས་པོའི་
འགུལ་སྐྱོད་མྱུར་བས་སོ། །ལན་རེར་དེ་ལྟའི་སྨྲ་བསམ་བརྗོད་མེད་ཀྱི་བདེ་བ་མྱོང་གིན་ཅི་
བསམ་མེད་པར་ཐེངས་མང་ལྷུང་མྱོང་། ད་ལྟ་སྔར་དང་མི་འདྲ་བར་ལུས་པོ་ཡོངས་ཚོད་
འཛིན་ཐུབ་ཅིང་། དབང་པོའི་ཡན་ལག་ལ་རྨ་ཁའང་མི་བཟོ། གཅུང་མོས་ཀྱང་དེ་ལྟའི་
གོམས་གཤིས་ལོས་རྟོགས་ཏེ། ཁོ་བགྲོད་སའི་གནས་གང་ཞིག་ཏུ་འབྱར་བག་གི་ལྡེ་གུས་
སྦགས་པས་སོ། །དེ་ལྟར་འགུལ་སྐྱོད་ཀྱི་འཁོར་རྒྱ་ཆེན་པོ་ཡོང་ཆེད་ཁྱིམ་ཆས་ཡོད་ཚད་
སྤོས། ཆ་སྒམ་དང་། དཔེ་ཅོག་ཀྱང་སྨོས་ཅི་དགོས། བྱ་བ་དེ་དག་གཅུང་མོ་གཅིག་པུས་ལས་
མི་བཏུབ་མོད། ཕ་མའི་རོགས་རམ་ལྟ་ཅི། མོ་ལོ་བཅུ་དྲུག་ཏུ་སོན་པའི་བྲན་མོ་ན་ཆུང་མ་
དེའང་གནང་བ་ཞུས་སོ། །ངག་ནས་མི་སྐྲག་ཅེས་སྨྲས་ཀྱང་ཐབ་ཚང་གི་སྒོ་ཡང་འབྱེད་མི
ནུས་སོ། །གཅུང་མོ་ཅི་བྱ་གཏོལ་བྲལ་དུ་གྱུར་པས་ཨ་ཕ་མེད་པའི་གླགས་དང་བསྟུན་ཏེ་ཨ་
མ་བོས། སྐབས་དེར་ཨ་མ་དགའ་དྲགས་ཏེ་གཞས་ཆུང་ལེན་གྱིན་ཡོང་། འོན་ཏེ་སྒོ་ཁར་
སླེབས་དུས་ཅི་ཡིན་མེད་པར་ཁ་རོག་གེར་བསྡད་བྱུང་། ནམ་རྒྱུན་ལྟར་གཅུང་མོ་སྔོན་དང་
ཨ་མ
གཞུག་ཏུ་འཛུལ། དེ་དུས་ཁོས་སྐད་ཅིག་མར་ལུས་པོ་རས་གདན་གྱིས་བཀབ་པས་
ལྟེབ་གཉེར་སྒོས་རང་དགར་བཞག་པའི་རྣམ་པར་ཟད། ཐེངས་འདིར་རས་གདན་གྱི་ཕག་
ནས་ལྐོག་ལྟ་བྱ་མ་ཕོད། ཨ་མར་ལྟ་འདོད་པའི་འཆར་གཞི་དོར་སྙམ་མོད། ཨ་མ་དངོས་སུ་
སླེབས་པས་མི་དགའ་བ་མི་སྲིད་དོ། ། “ཤོག ཁོ་མཐོང་མི་བཏུབ།” མོས་ཨ་མའི་ལག་
ནས་འཇུས་ཏེ་སྨྲས། མཐར་མ་སྨད་གཉོམ་ཆུང་དེ་གཉིས་ཀྱིས་ཁྱིམ་ཆས་རྙིང་པ་སྤོས་
པའི་སྒྲ་ཐོས། མོས་བྱ་བ་དཀའ་བ་དག་རང་གིས་བསྒྲུབས། ཨ་མ་ནི་མོ་ངལ་བས་དུབ་པར་
སེམས་ཚེགས་ཆེ་མོད། ཨ་མས་ཅི་ཞིག་བསྒོས་པར་མ་ཉན་པར་བྱ་བ་ཐམས་ཅད་རིམ་གྱིས་
བསྒྲུབས། ཕལ་ཆེར་སྐར་མ་བཅོ་ལྔའི་མཚམས་སུ་ཨ་མས “ཆ་སྒམ་མ་སྤོས་པར་གནས་
འདིར་བཞག་ནའང་ལེགས” ཞེས་སྨྲས། གང་ལགས་ཤེ་ན། འདི་ནི་ཤིན་ཏུ་ལྕི་བ་གང་ཞིག
89འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཨ་ཕ་ཁྱིམ་དུ་མ་ལོག་པའི་གོང་དུ་སྤོ་མི་བཏུབ་པས་སོ། །དེ་ལྟའི་ཚུལ་གྱིས་ཉལ་ཁང་གི་
དབུས་སུ་བཞག་ཀྱང་ནུར་བགྲོད་ཀྱི་ལམ་བུ་ནི་མི་འགོག་གོ །ཅིག་ཤོས་ཁྱིམ་ཆས་འདི་ལྟར་
སྤོས་པ་ཙམ་གྱིས་ཁོར་ཕན་བཏགས་པ་གང་ཞིག ཁོ་ཆེས་དགའ་བའི་བྱ་བ་ཞིག་ཡིན་པ་
རྟོགས་མི་བཏུབ་པས་སོ། །སྐབས་དེར་ཨ་མས་མཐའ་བཞིའི་གྱང་ལྡེབས་ལ་བལྟས་པ་ཙམ་
གྱིས་ཡིད་སྐྱོ་ཞིང་། ཁོར་ཡང་དེ་ལྟའི་སེམས་སྡུག་ཡོད་སྲིད་སྙམ། སྲོང་པོར་སྨྲས་ན། ལོ་ངོ་
མང་པོ་དེ་དག་རིང་ཁོ་ཁྱིམ་ཆས་དེ་དག་དང་འགྲོགས་ཡུན་རིང་བས་འདི་ལྟར་སྤོས་ཚེ་
གཅིག་པུར་བོར་བའི་སྐྱོ་ཡུས་ཀྱིས་གཙེས་སྲིད་སྙམ། “ད་དུང་བཤད་ན།” ཨ་མས་སྐད་
ངག་དམའ་པོས་སྨྲས། སྤྱིར་ཨ་མས་གཅུང་མོར་ཐོག་མཐའ་བར་གསུམ་དུ་ལག་བརྡ་ཁོ་ན་
བྱས། འདི་ནི་གྷུ་རེ་གྷོར་གྱིས་སྐད་སྒྲ་ཅི་ཡང་གོ་མི་བཏུབ་པའི་ཕྱིར་རོ། ། “ད་དུང་བཤད་
ན། ཁྱིམ་ཆས་འདི་ལྟར་སྤོས་ཚེ་བདག་ཅག་གིས་ཁོར་ནམ་ཡང་བོར་བ་ལྟ་བུའི་སེམས་སྡུག་
ཨེ་འབྱིན། དེས་ཀྱང་འདུན་མ་ཆུད་ཨེ་འཛའ། འདི་ལྟར་འཇིག་རྟེན་ཕྱི་མར་ལྕེབ་ཨེ་སྲིད།
བདག་གིས་བསམས་ན། ཁྱིམ་ཆས་མ་སྤོས་པར་སྔར་ལྟར་བཞག་ན་ལེགས་ཏེ། བྷུ་རེ་གྷོར་གྱི་
སེམས་རྣལ་དུ་ཕོབ་ཐུབ” ཅེས་ཀྱང་སྨྲས།
ཁོས་ཨ་མའི་སྐད་ཆར་ཉན་གྱིན་ཟླ་གཉིས་རིང་ཁྱིམ་མི་དང་ཁ་བརྡ་མ་བྱས་ཤིང་།
ཉལ་ཁང་དུ་ཁེར་འདུག་གི་འཚོ་བར་རོལ་བས་རང་གི་བསམ་གཞིག་ནུས་པ་ཇེ་ཞན་དུ་
གྱུར་པར་དོགས་པས་བསླད། དེ་ལྟ་མིན་ཚེ། ཉལ་ཁང་སྟོང་པར་གྱུར་ན་དགའ་བར་སྙམ་
པའི་ཚོར་སྣང་འདིར་གསལ་བཤད་ཇི་ལྟར་བྱའམ་སྙམ། འོ་ན། མཐོང་ན་སེམས་པ་དྲོད་
ཀྱིས་བརྒྱངས་ཤིང་། ཕ་མེས་ནས་སྤྱད་པའི་ཁྱིམ་ཆས་ཀྱིས་གཏམས་པའི་ཉལ་ཁང་འདི་
ས་ཕུག་ཏུ་འགྱུར་ཨེ་འདོད། དེ་ཡང་ཡིན་སྲིད་པ་སྟེ། གྱང་ལྡེབས་སུ་རང་དབང་ངང་ནུར་
བགྲོད་ཐུབ་པའི་ཕྱིར་རོ། །ཁོས་དེ་ལྟར་སེམས་ཀྱིན་འདས་པའི་ལོ་ཟླར་རོལ་བའི་མི་ཞིག་
གི་འཚོ་བའི་བདེ་སྣང་རྦད་དེ་བརྗེད་སོང་། འདི་ནི་ཁོས་འཐོབ་འདོད་པ་གང་ཞིག རེ་
90གཟུགས་འགྱུར་ཟིན་ཐོ།
སྙེག་བྱ་རྒྱུའི་འདུན་པ་ཉག་གཅིག་ཨེ་ཡིན། དེ་ལྟར་ཁོས་ཐམས་ཅད་བརྗེད་སོང་མོད། རྟག་
ཏུ “ཁྱིམ་ཆས་སྤོ་མི་ཉན། དེས་ཁོའི་དྲན་པ་གསོ་རྒྱུར་ཕན་པ་སྟེ། ནུར་བགྲོད་ལ་ཚོད་
འཛིན་ཇི་ལྟར་ཐེབས་ན་དེ་ལྟར་ལེགས” ཞེས་པའི་ཨ་མའི་སྐད་ཆ་དེ་ཐོས་དུས་འདས་
དོན་ནམ་ཡང་བརྗེད་མི་བཏུབ་བོ། །
གཅུང་མོ་ནི་དེ་ལས་ལྡོག་པ་སྟེ། རྟག་ཏུ་ཨ་མར་ཁོའི་གནས་ཚུལ་འཆད་དུས་ཆེད་
མཁས་པར་རློམ་མོ། །འདི་ནི་གནས་ལུགས་མེད་པ་ཞིག་ཀྱང་མ་ཡིན། དེའི་ཕྱིར་ཨ་མས་
འདོད་ཚུལ་ཅི་རིགས་འཆང་ཡང་། རང་གི་བསམ་ཚུལ་རྒྱུན་འཁྱོངས་བྱ་རྒྱུ་གལ་ཆེ་བར་
སྙམ། དེ་ལྟར་ཆ་སྒམ་དང་། དཔེ་ཅོག་ལྟ་ཅི། ཁྱིམ་ཆས་ཆ་ཚང་སྤོས་ནས་ཤུལ་དུ་འབོལ་ཁྲི་
ལས་འཇོག་མི་འདོད། སྤྱིར་ན་ཆུང་མ་ཞིག་གི་རང་འདོད་དམ། བགེགས་བར་གྱི་གདུང་
བས་མནར་བའི་ཡི་ཆད་ཀྱི་མངོན་སྟངས་སུ་འདོད་ན་ཤིན་ཏུ་ནོར། གཅུང་མོས་གླུ་རེ་གྷོར་
གྱིས་འགུལ་སྐྱོད་མང་པོ་བྱས་ན་ཕན་འབྲས་ཐོན་པ་ལོས་རྟོགས། དེ་ལྟའི་བྱས་འབྲས་ཀྱིས་
ཁོར་རང་འདོད་ངང་འགུལ་སྐྱོད་བྱ་རྒྱུའི་བར་སྣང་དབང་ཞིང་། ཕ་མས་ཀྱང་དངངས་སྐྲག་
ཅི་ཡང་མེད་པར་ལྟ་ཆོག་གོ །
ཨ་མས་ཅི་ཞིག་བཤད་ཀྱང་མོས་རང་གི་བསམ་ཚུལ་མ་དོར། ཨ་མ་ཉལ་ཁང་དུ་
སེམས་རྣལ་དུ་ཕོབ་མ་ཐུབ་པར་ཅི་བྱ་གཏོལ་བྲལ་དུ་གྱུར་པས་ཁ་རོག་གེར་རང་ནུས་ཡོད་
རྒུས་ཆ་སྒམ་སྤོ་རོགས་བྱས། སྐབས་དེར་ཁོས་ཆ་སྒམ་ནི་ཕན་ཐོགས་མེད་པས་སྤོས་ནའང་
ཆོག་མོད། དཔེ་ཅོག་ཅིས་ཀྱང་འཇོག་དགོས་སྙམ། སླར་ཡང་མ་སྨད་གཉོམ་ཆུང་དེ་གཉིས་
ཀྱི་ཁ་རྩོད་ཀྱི་སྒྲ་གྲག་བྱུང་། ཁོས་ཀྱང་འབོལ་ཁྲིའི་འོག་ནས་མགོ་བོ་བརྐྱངས་ཏེ་ཅི་ཞིག་
བྱ་ནུས་པར་ཞིབ་འདང་བརྒྱབ། ཐབས་རྡུགས་ནི་ཐབས་རྡུགས་ཤིག་སྟེ། དེ་དུས་ཨ་མ་ཉལ་
ཁང་དུ་འཛུལ་སྒང་ཡིན་པ་གང་ཞིག གཅུང་མོའང་གམ་གྱི་ཁང་པར་བྱ་བ་བྱེད་བཞིན་
མཆིས་སོ། །ཨ་མས་ཆ་སྒམ་ཇི་ལྟར་བུད་ཀྱང་སྒུལ་མ་ཐུབ། ཁོས་བསམས་ན། ཨ་མས་ཁོའི་
91འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚུགས་ཀར་ལྟ་མི་བཟོད་ཅིང་། ཅི་སྟེ་མཐོང་ན་སྐྲག་དྲགས་ཏེ་སྙིང་ནད་ཕོག་ངེས་སྙམ།
ཁོས་དེ་ལྟར་སེམས་ཀྱིན་སྐད་ཅིག་ཉིད་དུ་འབོལ་ཁྲིའི་འོག་ནུར་བས་རས་གདན་ཡང་སྒུལ།
མཐར་ཨ་མ་བེམ་པོ་ཞིག་ལྟར་ཅི་ནས་ཀྱང་མ་སྒུལ། རིམ་བཞིན་ཉལ་ཁང་ནས་ག་ལེར་
གྱེས་སོ།
ཁོས་འདི་ནི་བཀྲ་མི་ཤིས་པའི་བྱ་བ་ཅི་ཡང་མིན་པར་ཁྱིམ་ཆས་སྤོ་བ་ཙམ་མོ་ཞེས་
རང་ཉིད་ལ་སེམས་གསོའི་ཁ་ཏ་བྱས་མོད། ཁོ་གཉིས་ཀྱི་རྡོག་སྒྲ་དང་། ཤུབ་བུར་སྨྲས་པའི་
སྐད་སྒྲ། དེ་བཞིན་ཁྱིམ་ཆས་པང་གཅལ་ངོས་སུ་འདྲུད་པའི་ཙིར་སྒྲ་སོགས་ནི་ཕྱོགས་བཞི་
མཚམས་བརྒྱད་ནས་གྲག་པའི་འུར་སྒྲ་ཆེན་པོ་ཞིག་ལྟར་སུན་སྣང་གི་ཡུལ་ལས་མ་འདས།
དེ་ལྟར་མགོ་བོ་བརླ་བར་དུ་བཅུག་སྟེ་སྒོར་འཁྱིལ་ལེར་རམ། ལྟོ་བ་པང་གཅལ་ལ་སྦྱར་
ཏེ་ནེམ་འཁྱིལ་ལེར་ཉལ་རུང་། ལུས་སེམས་གཉིས་ཀ་བཟོད་པའི་གླགས་དང་བྲལ་བའི་
སྐྱོ་ཡུས་ཀྱིས་གཙེས། ཉལ་ཁང་ནི་ཇག་པས་བཅོམ་པ་ལྟར་ཤུལ་དུ་ཁྱིམ་ཆས་གཅིག་ཀྱང་
མཐོང་ཆོས་སུ་མི་སྣང་། ཐ་ན་སོག་ལེ་དང་། ཡོ་བྱད་སྒམ་ཆུང་ཡང་ངོ་། །ད་ལྟ་པང་གཅལ་
ངོས་སུ་སྦྱར་བའི་དཔེ་ཅོག་འགྲོལ་སྒང་ངོ༌། །འདི་ནི་ཁོས་ཚོང་དོན་སློབ་གླིང་དང་། སློབ་
འབྲིང་། སློབ་ཆུང་སོགས་འགྲིམས་དུས་བཀོལ་མྱོང་བའི་སྦྱོང་ཚན་འབྲི་ས་དེའོ། །ད་ནི་
ཁོས་མ་སྨད་དེ་གཉིས་ཀྱི་སྐུལ་སློང་བཟང་པོར་ངེས་ཤེས་འདྲོངས་ཐབས་བྲལ་སོང་།
མཐར་འབོལ་ཁྲིའི་འོག་ནས་ཐོན། སྐབས་དེར་ཁོ་གཉིས་གམ་གྱི་ཁང་པར་ངལ་དུབ་
དང་བཅས་དཔེ་ཅོག་ལ་བསྙེས་ནས་ངལ་གསོ་རྒྱག་སྒང་ངོ༌། །ཁོས་སྔ་གཞུག་ཏུ་ནུར་བགྲོད་
མྱུར་པོས་ཁ་ཕྱོགས་ཐེངས་བཞི་བརྗེས། ཉལ་ཁང་དུ་དངོས་པོ་གང་ཞིག་ཉར་དགོས་མིན་
རྟོགས་ཐབས་བྲལ་མོད། སྐད་ཅིག་མར་གྱང་ལྡེབས་ཀྱི་སྲམ་པགས་གྱོན་པའི་བུད་མེད་ཀྱི་
འདྲ་པར་དེ་མཐོང་། འཚུབ་ཆ་དང་བཅས་ལྟོ་བ་སྦྱར་བས་ཤེལ་ཀོ་གྲང་མོས་ལུས་ཡོངས་སུ་
བསིལ་བའི་བདེ་སྣང་བྱིན། དེ་ལྟར་པར་སྒྲོམ་མ་ལུས་པ་ལྟོ་བའི་ཆས་བཀབ་ན་སུས་ཀྱང་
92གཟུགས་འགྱུར་ཟིན་ཐོ།
འཁྱེར་མཁན་མེད་ཅིང་། ཚོམས་ཆེན་དུ་རྒྱང་ལྟ་སྒོས་ཁོ་གཉིས་ལ་ཅིས་ནས་ཀྱང་སོ་ལྟ་
ལེགས་པོ་ཞིག་ཀྱང་བྱ་དགོས་སྙམ།
ཁོ་གཉིས་ཀྱིས་ཡུན་ཐུང་གི་ངལ་གསོ་བརྒྱབ་རྗེས་ཚུར་ཡོང་། གཅུང་མོས་ལག་པ་
ཨ་མའི་སྐེད་པར་འཐམ་སྟེ “ད་ལྟ་གང་ཞིག་སྤོ” ཞེས་འདྲི་གིན་ཕྱོགས་བཞིར་བལྟས།
སྐབས་དེར་ཁོས་ཀྱང་མོར་ཅེར་བཞིན་པའི་མིག་མདངས་གཅིག་ཏུ་འཁེལ་ལོ། །འོན་ཏེ་
ཨ་མ་གམ་དུ་ཡོད་པས་སམ་ཅི། མོས་སྒམ་བརླིང་སྒོས་མགོ་བོ་སྨད་ཅིང་། ལྟག་པ་མ་དགྱེ་
བར “ཤོག འུ་གཉིས་ཚོམས་ཆེན་དུ་ངལ་གསོ་རྒྱག་པར་འགྲོའོ” ཞེས་དོགས་མི་བདེ་
བར་སྨྲས། ཁོས་ཀྱང་གཅུང་མོའི་བསམ་ཚུལ་ཏེ། ཐོག་མར་ཨ་མ་བདེ་འཇགས་ཀྱི་གནས་
སུ་བསྐྱལ། དེ་ནས་ཁོ་གྱང་ལྡེབས་ནས་ཕོབ་འདོད་པ་དེ་ལོས་རྟོགས། སྐབས་དེར་ཁོས་ཁྱིམ་
ཆས་ཅི་ཞིག་སྤོས་ནའང་ཆོག འོན་ཏེ་པར་སྒྲོམ་འཁྱེར་མི་ཆོག ཅི་སྟེ་ཁྱེར་ཚེ་མཐའ་མའི་
རྒོལ་ལན་དྲག་པོ་བྱའོ་སྙམ་མོ། །
གཅུང་མོའི་བྱེད་ལུགས་ཀྱིས་ལྡོག་སྟེ་ཨ་མའི་དོགས་སྣང་འཕེལ་ཏོ། །དེའང་ཨ་མས་
གོམ་གསུམ་བཤོལ་བ་ཙམ་གྱིས་གྱང་ལྡེབས་ནས་འབུ་སྐྱོགས་ཁམ་སྨུག་དེ་མཐོང་། སེམས་
རྣལ་དུ་ཕོབ་ཐུབ་མིན་ཅི་ལྟར་ཡང་དེ་ནི་གླུ་རེ་གྷོར་ཡིན་པར་ཡིད་རྟོན་ཐབས་བྲལ་ལོ། །ཨ་
མས་སྐད་ངག་གཉོམ་པོས “ཨ། དཀོན་མཆོག་མཁྱེན། ཨ། དཀོན་མཆོག་མཁྱེན” ཞེས་
འབོད་ཀྱིན་འབོལ་ཁྲིའི་སྒང་ཤི་བ་ལྟར་འགྱེལ་ཅིང་། གཅུང་མོས་ཀྱང “གླུ་རེ་གྷོར།
ཁྱོད” ཅེས་ཁྲོ་བའི་སྡང་མིག་གིས་སྡིགས་ཀྱིན་གཤེའོ། །འདི་ནི་བགེགས་བར་བྱུང་བ་ནས་
ད་བར་ཁོར་གཅུང་མོས་སྨྲས་པའི་ངག་ཚིག་ཐོག་མ་དེའོ། །སྐབས་དེར་མོས་གམ་གྱི་ཁང་པ་
ནས་སྤོས་ཆུ་ལྡུག་སྟེ་ཨ་མའི་དྲན་པ་གསོས་ན་སྙམ། ཁོས་ཀྱང་ཨ་མར་ཕན་གདགས་འདོད་
མོད། འབྱར་བག་གི་ལྡེ་གུས་ཤེལ་ཀོར་སྦྱར་དྲགས་པས་སྐབས་ཤིག་ཅི་བྱ་གཏོལ་བྲལ་དུ་
གྱུར། མཐར་གཅུང་མོའི་ཕྱི་ཕྱིར་འབྲངས་ཏེ་གམ་གྱི་ཁང་པར་བགྲོད་ཅིང་། ནམ་རྒྱུན་ལྟར་
93འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཅུང་མོར་ཐབས་ཇུས་ལེགས་པོ་ཞིག་འདོན་འདོད། འོན་ཏེ་ཐམས་ཅད་ངལ་བ་འབྲས་
མེད་ཀྱི་ཚུལ་དུ་ཟད་དོ། །གཅུང་མོས་འཚུབ་ཆ་ཆེན་པོས་སྤོས་ཆུའི་ཤེལ་བུམ་རེ་རེ་བཞིན་
མགོ་རྟིང་བསློགས། གློ་བུར་དུ་གཅུང་མོ་ཤིན་ཏུ་སྐྲག་པ་སྟེ། ཤེལ་བུམ་གཅིག་ཟག་སྟེ་སིལ་
བུར་ཆག་ཅིང་། ཆག་གྲུམ་ཞིག་ཁོའི་གདོང་པར་ཐོར་ནས་རྨ་ཁ་བཟོས་ཤིང་། རུལ་མྱགས་
ཀྱི་ལྡེ་གུ་མཐའ་འཁོར་ན་འཁོལ་བས་སོ། །སྐབས་དེར་མོས་ཤེལ་བུམ་ཁྱེར་ཏེ་ཨ་མའི་སར་
བསྐྱོད་ཅིང་། ཉལ་ཁང་གི་སྒོའང་རྡོག་པ་གཞུས་ནས་ཤེད་ཀྱིས་བརྒྱབ་པས་ཁོ་ཨ་མ་དང་
ཡོངས་སུ་ཁ་བྲལ་ལོ། །རང་གི་བྱེད་ལུགས་ནོར་འཁྲུལ་ཅན་འདིས་ཨ་མའི་སྲོག་བཀུམ་ན་
ཅི་འདྲའི་ཕངས་ཨང་། ད་དུང་གཅུང་མོའང་སྐྲག་སྟེ་ཉལ་ཁང་ནས་མི་བཤོལ་མི་སྲིད་ན།
ཁོས་ཉལ་ཁང་གི་སྒོ་ནམ་ཡང་ཕྱེ་མི་ཆོག ད་ལྟ་གཅུང་མོར་ངང་སྒུག་བྱ་རྒྱུ་ལས་བྱ་བ་ཅི་
ཡང་བསྒྲུབ་མི་ཆོག ཁོ་དེ་ལྟའི་འཁྲེང་སེམས་དང༌། གནོངས་འགྱོད་དྲག་པོའི་ཀློང་ཁྱིམ་
ཆས་དང་། གནམ་གཅལ། གྱང་ལྡེབས་སོགས་སུ་ངེས་མེད་དུ་ནུར་བགྲོད་བྱའོ། །མཐར་རེ་
ཆད་དྲག་པོས་གཙེས་ཏེ་དྲན་པ་ནག་ཐོམ་མེར་ས་གདན་སྒང་ཟག་སོང་།
དེ་ལྟར་སྐད་ཅིག་མར་ངལ་བས་དུབ། ཕྱོགས་བཞི་མཚམས་བརྒྱད་ཀྱང་དབེན་ཅག་
གེར་གྱུར། འདི་ནི་སྔ་ལྟས་ལེགས་པོ་ཞིག་ཀྱང་ཡིན་སྲིད། སྒོ་དྲིལ་གྲག་བྱུང་། ད་ལྟ་བྲན་
མོ་གནང་བ་ཞུས་པས་གཅུང་མོས་མི་འབྱེད་ཀ་མེད་རེད། “གནས་ཚུལ་ཅི་ཞིག་ཐོན་སོང་།
“ཨ་ཕས་མོའི་རྣམ་འགྱུར་ལས་ཅི་ཞིག་རྟོགས་པའི་ཚུལ་གྱིས་དྲིས། མོས་དཔྲལ་བ་ཨ་
ཕའི་བྲང་ཁར་སྦྱར་ཏེ་སྐད་ངག་དམའ་པོས “ཨ་མ་དྲན་པ་ཐོར་སོང་། ད་ལྟ་གཞི་ནས་
སད་སོང་། རྩ་བ་ནི་གྷ་རེ་གྷོར་མཐོང་བས་ལན་སོང" ཞེས་སྨྲས། “བདག་གིས་སྔོན་དཔག་
ལོས་ཐུབ། འོན་ཏེ་ཁྱོད་ཚོ་བུད་མེད་ཀྱིས་ཉན་མ་བྱུང” ཞེས་སྨྲས། སྐབས་དེར་ཁོས་ཨ་
ཕའི་བསམ་ཚུལ་ཏེ། གཅུང་མོ་བསླུས་པ་གང་ཞིག ཨ་མ་དྲན་པ་ཐོར་བའི་བྱ་སྤྱོད་ངན་པ་
འདིར་མི་མོས་པ་ལོས་རྟོགས། དེའི་ཕྱིར་ཨ་ཕ་ཁོང་ཁྲོས་སེམས་པ་མི་འཁྲུག་པ་བྱ་རྒྱུ་གལ་
94གཟུགས་འགྱུར་ཟིན་ཐོ།
ཆེ་སྙམ་པ་སྟེ། ཉལ་ཁང་གི་སྒོ་ཁར་འགྲེངས་ནས་ལུས་པོ་སྒོར་བསྙེས། དེ་ལྟའི་ཚུལ་གྱིས་
སྒོའི་རྒྱབ་ནས་ཨ་ཕའི་རྣམ་འགྱུར་ཅི་ཡིན་རྟོགས་ཤིང་། ཕྱིར་བཤོལ་བསམ་ཡང་ཤིན་ཏུ་སླ་
བའི་ཕྱིར་རོ། །
ཨ་ཕ་ཁོང་ཁྲོས་མ་གཙེས། སྒོ་འཛུལ་མ་ཐག “འོ།” ཞེས་སྨྲས། ཐོས་པ་ཙམ་གྱིས་
ཡིད་ལ་དགའ་སྐྱོ་ཅིག་ཅར་དུ་སྟེར་འོངས།
ཁོས་སྒོའི་རྒྱབ་ནས་མགོ་བོ་སྟོད་ཅིང་། ལྟག་
པ་དགྱེ་སྟེ་ཨ་ཕར་བལྟས། དེ་དུས་མཐོང་ལམ་དུ་འཆར་བ་ནི་ཁོའི་འཆར་ཡན་ཀློང་གི་ཨ་
ཕ་དེ་མིན་ནོ། །དེ་ལྟ་དེ་ལྟར་ཏེ། ཉིན་དེ་དག་རིང་རང་དགར་གྱང་ལྡེབས་སུ་འགོས་པའམ།
ཡང་ན། པང་གཅལ་སྒང་ནུར་བ་ལས་ཁྱིམ་དོན་ལ་བསམ་གཞིག་བྱ་རྒྱུའི་ཁོམ་པ་མེད་པས་
སོ། །འདི་ནི་ཨ་ཕ་ཨེ་ཡིན། ནམ་རྒྱུན་ཁོ་ཕྱོགས་སུ་ཚོང་འགྲུལ་ལ་ཐོན་དུས་ཨ་ཕ་ངལ་བས་
དུབ་སྟེ་མལ་སར་ཉལ་ཅིང་། དགོང་མོ་ཁྱིམ་དུ་འབྱོར་དུས་མལ་གོས་གྱོན་ཏེ་རྐུབ་སྟེགས
ནས་འགྲེང་མི་བཏུབ། རྟག་ཏུ་ལག་བརྡས་འཚམ་འདྲི་བྱའོ། །དུས་ཆེན་ཁག་ཏུ་ནང་མི་
ལྷན་འཛོམས་ཀྱི་གོ་སྐབས་ཕྲ་ཡང་། ཨ་ཕ་ནི་ཁོ་དང་ཨ་མས་སྐྱོར་ཏེ་དལ་བུར་བགྲོད་ཐུབ་
པ་ཙམ་མོ། །ཨ་ཕའི་འགྲོ་འདུག་འཆག་གསུམ་ཅི་འདྲའི་ངལ་ཅིང་དུབ་ཨང་། ད་ལྟ་མཐོང་
ལམ་ན་འཆར་བ་འདི་ཨ་ཕ་ཨེ་ཡིན། འདི་དང་ཨ་ཕའི་དབར་འབྱེད་ཆོས་ཅི་ཞིག་མཆིས་
སམ། གང་དེས་རོ་སྟོད་འདྲོང་པོར་འགྲེངས་ཤིང་། དངུལ་ཁང་གི་ཞབས་ཞུ་བའི་ལས་གོས་
སྔོན་པོ་གྱོན་པ་གང་ཞིག གོང་བའི་སྲུབས་ཀ་ལས་སྦོམ་ཞིང་མཁྲེགས་པའི་མཇིང་པ་
མངོན་ཅིང་། གནག་ཅིང་སྣུམ་པའི་རྫི་མའི་ཀློང་ཀེམ་ཀེམ་དུ་གཡོ་བའི་མིག་འབྲས་དཀར་
ནག་ལ་གསོན་སྟོབས་རྒྱས། ཟང་ཟིང་དུ་འཛིང་པའི་སྐྲ་ལོ་དཀར་པོ་ཡང་ཤད་དེ་འོད་འཁྱུག་
གེར་སྣང་། ལས་ཞྭའི་ངོས་ཀྱི་ཡིག་འབྲུ་སེར་པོ་དེའང་དངུལ་ཁང་གང་རུང་ཞིག་གི་མཚོན་
རྟགས་སུ་ཟད་དོ། །ཨ་ཕས་ཞྭ་མོ་འབོལ་ཁྲིའི་སྒང་གཡུགས་ཤིང་། ལག་ཟུང་གིས་སྟོད་གོས་
ཀྱི་བྲང་ཁ་ཕྱེས། མཐར་སྐྱེས་པ་ཕོ་རབ་ཀྱི་རྫིག་ཉམས་ཀྱིས་ཅེར་བྱུང་། ཅི་ཞིག་རྩོམ་དགོས་
95འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མིན་མི་ཤེས་པའི་ཚུལ་ལྟར་སྣང་མོད། ཁོའི་མཐོང་ལམ་ན་རྫིག་ཉམས་ཀྱིས་འགྱིངས།
སྐབས་དེར་གྷུ་རེ་གྷོར་གྱིས་འཚོ་བ་གསར་པར་ཁ་ཕྱོགས་དུས་བྱ་བ་ཐམས་ཅད་ནན་ཏན་
གྱིས་ཐག་གཅོད་བྱ་རྒྱུ་གལ་ཆེའོ་སྙམ། དེའི་ཕྱིར་ཨ་ཕ་བསྐྱོད་ན་ཕྱི་ཕྱིར་སྙེག་ཅིང་། ཨ་ཕ་
བསྡད་ན་རང་སར་བསྡད་དོ། །ཅི་སྟེ་ཨ་ཕས་གོམ་འགྲོས་མྱུར་པོ་སྤོས་ཚེ་ཁོས་ཀྱང་འཚུབ་
ཆ་དང་བཅས་ནུར་ཏེ་ཉལ་ཁང་ལ་སྐོར་བ་ཁ་ཤས་བསྐོར། འོན་ཏེ་བགྲོད་ཚུལ་ཤིན་ཏུ་དལ་
བས་རྗེས་སྙེག་གི་ཚུལ་ལྟར་མིན་ཏེ། ཨ་ཕ་ངལ་གསོས་ཚེ་ཁོས་ཀྱང་པང་གཅལ་ངོས་སུ་
ཉལ་བས་སོ། །ཡང་ཅི་སྟེ་གནམ་གཅལ་དང་། གྱང་ལྡེབས་སུ་བགྲོད་ཚེ་ཨ་ཕས་མ་རབས་
ཀྱི་སྤྱོད་ཚུལ་དུ་བརྩི་བར་སྙམ་མོ། །དེ་ལྟར་ཨ་ཕས་གོམ་ཆུང་ཞིག་སྤོས་ཚེ་ཁོས་ཀྱང་ཕྲ་
ཞིང་ནེམ་པའི་རྐང་པ་ལན་འགར་སྤོས་ཏེ་སྙེག མཐར་ཁོ་ངལ་བས་དུབ་སྟེ་དབུགས་ཀྱི་
རྒྱུ་བ་འགག་པར་ཉེ་ཞིང་། མིག་ཟུང་ཡང་གདངས་དཀའ་བར་གྱུར་ཏོ། །སྐབས་དེར་ཁོས་
གནམ་གཅལ་དང་། གྱང་ལྡེབས་སུ་བགྲོད་བྱེད་ཀྱི་རྩལ་ལག་མངའ་བའང་ཁོང་ནས་བརྗེད་
དོ། །སྤྱིར་ཨ་ཕའི་གཅར་རྡུང་ཕོག་པར་སྐྲག་སྟེ་རྒྱུག་གོ །སྐབས་དེར་དངོས་པོ་ཞིག་སྟེ། ཨ་
ཕས་སྡེར་མ་ནས་བླངས་པའི་ཀུ་ཤུ་རེ་རེ་བཞིན་པང་གཅལ་ངོས་སུ་གཡུགས་པ་གདོང་པར་
ཕོག་ཅིང་། མཐོང་ལམ་ན་ཀུ་ཤུ་དེ་དག་པང་གཅལ་ངོས་སུ་འགྲིལ་བ་གང་ཞིག ལྟ་གིན་ལྟ་
གིན་མདུན་ལྗོངས་རབ་རིབ་ཀློང་ནས་མིག་ཤེས་ཉམས་པའི་སྣང་བ་འཆར་རོ། །
གསུམ།
གྷུ་རེ་གྷོར་རྨས་སྐྱོན་ཚབས་ཆེ་ཕོག་ནས་ཟླ་གཅིག་ཙམ་འགོར། རོ་སྟོད་དུ་བསྟིམས་
པའི་ཀུ་ཤུའི་རྡོག་པོ་དེ་སུས་ཀྱང་འདོན་ཐབས་བྲལ། ཁོ་ནི་ཁྱིམ་ཚང་གི་ཁོངས་མི་ཡིན་ན།
ཕྱི་ཚུལ་སྐྱུག་བྲོ་ཞིང་བཙོག་མོད། བྱམས་བརྩེའི་སྐུལ་སློང་བཟང་པོས་སྙོར་སྐྱོང་བྱ་དགོས།
96གཟུགས་འགྱུར་ཟིན་ཐོ།
ལྡོག་ན་ངལ་བ་འབྲས་མེད་དུ་འགྱུར་རྒྱུ་སྨོས་ཅི་དགོས།
ཐེངས་འདིའི་རྨས་སྐྱོན་ཚབས་ཆེས་འགུལ་སྐྱོད་བྱ་རྒྱུ་ཤིན་ཏུ་དཀའ་བར་གྱུར། མིག་
སྔར་ཉལ་ཁང་གི་པང་གཅལ་ངོས་སུ་ནུར་བགྲོད་ཐེངས་ཤིག་བྱ་བར་དུས་ཚོད་མང་པོ་
འགོར་རོ། །བགྲོད་ཚུལ་ཡང་རྒད་པོ་རྨས་མ་ཞིག་གི་གོག་བགྲོད་ཀྱི་ཚུལ་དུ་ཟད། གནམ་
གཅལ་ངོས་སུ་བགྲོད་རྒྱུ་ནི་ཉིན་མོའི་རྨི་ལམ་མོ། །འོན་ཏེ་དེ་ལྟའི་གནས་བབ་ཤིན་ཏུ་སྐྱོ་
རུང་། ལེགས་བྱས་ཀྱི་འབྲས་བུར་འདོད་པ་སྟེ། ཚོམས་ཆེན་གྱི་སྒོ་ཕྱེ་ཡོད་པས་རྟག་ཏུ་ཆུ་
ཚོད་གཉིས་རིང་ཕྱི་རོལ་གྱི་མཛེས་ལྗོངས་ལ་མྱོང་རོལ་ཐུབ་པས་སོ། །ཉལ་ཁང་ནི་མུན་
པ་ནག་པ་གང་ཞིག ཚོམས་ཆེན་ནས་སུས་བལྟས་ཀྱང་ཁོ་མཐོང་ཐབས་བྲལ། ལྡོག་སྟེ་
ཚོམས་ཆེན་དུ་ཁྱིམ་མི་ཐམས་ཅད་གློག་བཞུའི་འོག་ཁ་བརྡ་བྱེད་ཚུལ་གྱི་རྣམ་པ་མཐོང་
ཐུབ། འདི་ནི་ཁོའི་སེམས་པ་སྤྲོ་བ་འབུམ་གྱིས་མྱོས་བྱེད་ཀྱི་བདེ་བའི་རྒྱུ་ཁོ་ནར་ཟད་དོ། །
ཁྱིམ་མིས་ནམ་རྒྱུན་ལྟར་རང་དབང་སྒོ་ནས་ཁ་བརྡ་མི་བྱའོ། །ཁོ་དེ་སྔོན་ཕྱོགས་སུ་
ཐོན་དུས་མགྲོན་ཁང་ཆུང་ངུའི་རས་གདན་བཞའ་ཚན་ཅན་གྱི་སྒང་ཉལ་མི་འདོད། ལྡོག་
སྟེ་དྲོ་སྐྱིད་ལྡན་པའི་ཁྱིམ་ཚང་འདིར་ཁྱིམ་མི་ལྷན་འཛོམས་ཀྱིས་ཁ་བརྡ་བྱ་བའི་རྣམ་པ་
དྲན་འོངས། ད་ལྟ་ཁྱིམ་མི་ཐམས་ཅད་ཁ་རོག་གེར་བསྡད་པའི་ངང་ཚུལ་ཏེ། ཨ་ཕ་དགོང་
ཟས་བཟས་རྗེས་འབོལ་ཁྲིའི་སྒང་གཉིད་ཅིང་། ཨ་མ་དང་། གཅུང་མོ་ཕན་ཚུན་ཁ་མིག་གི་
གོ་བརྡ་སྤྲོད་རེས་བྱ། བྱེ་བྲག་ཏུ་ཨ་མས་གློག་བཞུ་དང་ཁ་ཐག་ཉེ་སར་གྱོན་གོས་ཀུང་སི་
ཞིག་གིས་མངགས་པའི་ནང་གོས་དང་། རས་གདན་འཚེམ་ཞིང་། གཅུང་མོས་བྲིན་ཚོང་
པའི་ལས་རིགས་གཉེར་རོ། །ཡང་སྒོས་འབྱུང་འགྱུར་ལས་གནས་ལེགས་པོ་ཞིག་རག་ཕྱིར་
ཧྥ་རན་སིའི་སྐད་ཡིག་སྦྱོང་། ལན་རེར་ཨ་མས་མ་སད་ཚེ་གཉིད་འགྲོ། དེ་དུས་ཨ་མར “དོ་
ནུབ་ཀྱང་ནམ་སྨད་བར་གོན་པ་བཙེམས” ཞེས་སྨྲ་མོད། སླར་ཡང་གཉིད་འགྲོ། མཐར་
ངལ་བས་དུབ་ཀྱང་ཕན་ཚུན་ལྟ་རེས་སྒོས་བརྩེ་བའི་འཛུམ་ཆུང་ལྷུག་པོར་གྲོལ་ལོ། །
97འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཨ་ཕ་ནི་གཤིས་གྱོང་ཅན་ཞིག་ཡིན་པ་སྨོས་ཅི་དགོས། ཁྱིམ་དུ་ལས་གོས་ཀྱང་མི་ཕུད་
པ་སྟེ། མལ་གོས་གྲ་དག་པོས་བང་ཁྲིའི་སྒང་བཞག་པ་གང་ཞིག ལས་གོས་གྱོན་ཏེ་གཉིད་
ངད་སྟུག་པོའི་བདེ་བར་རོལ་བས་སོ། །འདི་ནི་སྐད་ཅིག་མར་དངུལ་ཁང་གི་བྱ་བསྒྲུབས་
པར་བསྐྱོད་བྱེད་ཀྱི་སྟ་གོན་དང་ཅིས་མི་མཚུངས།
ད་ལྟའི་བར་མ་སྨད་ཀྱིས་ལྟ་སྐྱོང་ལེགས་
པོ་བྱས་མོད། དེ་ལྟའི་ལས་གོས་བལྟས་པ་ཙམ་གྱིས་ཤིན་ཏུ་མི་གཙང་ངོ་། །གྷུ་རེ་གྷོར་གྱིས་
མཚན་གང་རྒད་པོ་ཞིག་གིས་ལས་གོས་གྱོན་པའི་རྣམ་པར་ལྟ་གིན་སེམས་པ་མི་སྐྱིད་པར་
གྱུར་ཅིང་། སེམས་ཚེགས་ལྕི་མོའི་གཉིད་ངད་ཟ་ཟིས་རྨི་ལམ་གྱི་ཞིང་ཁམས་ཉུལ་ལོ། །
རྟག་ཏུ་དགོང་མོའི་ཅོང་དྲིལ་ཐེངས་བཅུ་གྲག་དུས་ཨ་མས་སྐད་ངག་འཇམ་པོ་དང་།
བརྩེ་བའི་ངག་གིས་ཨ་ཕ་མལ་སར་ཉལ་རྒྱུའི་གོ་བརྡ་སྤྲོད་པ་སྟེ། འབོལ་ཁྲིའི་སྒང་ཉལ་ན་
ལུས་ཁམས་ལ་གནོད་ཅིང་། ནངས་པའི་ཆུ་ཚོད་དྲུག་པར་ལས་གནས་སུ་བསྐྱོད་དགོས་
པས་སོ། །འོན་ཏེ་ཚེ་གང་ཞབས་ཕྱི་རྒྱུག་པའི་བག་ཆགས་ཀྱིས་སམ་ཅི། ཨ་མའི་ཁར་མི་ཉན་
པ་གང་ཞིག བསམ་གཟས་ཏེ་ཅོག་ཙེའི་གམ་དུ་བསྙེས་ཏེ་གཉིད་འགྲོ། ཨ་མ་དང་། གཅུང་
མོས་སྐད་ངག་འཇམ་པོས་ཅི་ལྟར་སད་རུང་། མིག་ཟུང་འཚུམ་གྱིན་མགོ་བོ་སྨད་དེ་སླར་
ཡང་གཉིད་འགྲོ། ཐ་ན། འབོལ་ཁྲི་ལས་སྐད་ཅིག་ཙམ་ཡང་འགྲེང་མི་འདོད། ཨ་མས་ཕུ་
རུང་ནས་བཟུང་སྟེ་སེམས་པ་དགའ་བའི་གཏམ་ཁོ་ན་སྨྲ་ཞིང་། གཅུང་མོས་ཀྱང་རང་སྦྱོང་
བྱ་མཚམས་བཞག་སྟེ་ཇི་ལྟར་སྐྱོར་ཡང་ཕན་ཡོན་ཏིལ་འབྲུ་ཙམ་ཡང་ཐོན་དཀའ། ལྡོག་
སྟེ་འབོལ་ཁྲིའི་སྒང་སྐྱིད་པོའི་གཉིད་ཁུག་འགྲོ། མཐར་མ་སྨད་གཉིས་ཀྱིས་དཔུང་པ་ནས
གཡས་སྐྱོར་གཡོན་སྐྱོར་བྱས་ཚེ། རྟག་ཏུ་མིག་ཟུང་ཁོ་གཉིས་ལ་ཅེར་གྱིན “འཚོ་བ་འདི་
འདྲར་ཅི་ཞིག་ཟེར། འདི་ནི་བདག་ནི་ཚེ་སྨད་ཀྱི་མི་ཚེའོ” ཞེས་སྨྲ་ཞིང་། གཡས་འཁྱོར་
གཡོན་འཁྱོར་ངང་འབོལ་ཁྲི་ལས་གྱེས་ཏེ་ཉལ་ཁྲིའི་སྒང་ཉལ་སྲིད།
ངལ་དུབ་དང་། ཡི་ཆད་ཀྱིས་མནར་བའི་ཁྱིམ་ཚང་འདིར་རྒྱུན་མཁོའི་བྱ་བ་གཉེར་
98གཟུགས་འགྱུར་ཟིན་ཐོ།
རྒྱུ་གང་ཞིག སུ་ཞིག་ལ་གྷུ་རེ་གྷོར་ལྟ་སྐྱོང་བྱ་རྒྱུའི་ཁོམ་པ་ཡོད་དམ། ཁྱིམ་གྱི་འཁོས་ཀ་ཇེ་
ཞན་དུ་གྱུར་ཅིང་། བྲན་མོའང་ཁྱིམ་ལས་བུད་པས་གཟུགས་བྱད་སྐམ་ཞིང་རིད་ལ། སྐྲ་ཡི་
ལན་བུ་དཀར་པོར་གྱུར་པའི་ཨ་མ་གཅིག་པུས་ཁྱིམ་ལས་བྱ་བ་སྟེ། གོན་པ་འཚེམ་ཞོར་དུ་
བྱ་བ་ཙག་ཙིག་ཐམས་ཅད་ལས་ཤིང་། ཐ་ན། རྒྱན་ཆ་བར་ཚོང་གི་གནས་ཚུལ་ཡང་འདི་
ལྟར་ཐོན་སྐད། དེ་སྔོན་སྤྲོ་སྐྱིད་དང་། དུས་ཆེན་གང་ཞིག་གི་སྐབས་མ་སྨད་གཉིས་རྒྱན་ཆ་
འདོགས་རྒྱུར་ཤིན་ཏུ་དགའ་འོ། །རྒྱན་ཆ་བར་ཚོང་གི་གནས་ཚུལ་ནི་ཁོས་ཁྱིམ་མིའི་དགོང་
མོའི་ཁ་བརྡ་ལས་ཐོས་སོ། །ཁྱིམ་གྱི་ད་ལྟའི་གནས་ཚུལ་ལ་དཔགས་ན། ཁང་པ་འདི་ལས་ཆེ་
བ་ཞིག་ཏུ་སྤོ་མི་བཏུབ་པ་སྟེ། ཁོ་ཇི་ལྟར་སྤོ་རྒྱུའི་ཐབས་ཤེས་མི་རྙེད་པས་སོ། །འོན་ཏེ་ཁོར་
ཆ་བཞག་ན། འདི་ནི་རྒྱུ་རྐྱེན་ཉག་གཅིག་མིན་པ་སྟེ། ཤིང་སྒམ་ཞིག་ལ་མཁའ་རླུང་རྒྱུ་སའི་
སྦུ་གུ་གཏོད་ན་ཆོག་གོ །རྩ་བའི་རྒྱུ་རྐྱེན་ནི་ཁྱིམ་མི་ཚང་མ་ཡི་ཆད་ཀྱི་གནས་སུ་ལྷུང་བས་
སོ། །མ་འོངས་པར་གཉེན་ཉེ་ཚན་ནམ། དབུལ་པོ་སུ་ཞིག་གི་མགོ་ཐོག་ཏུ་སྡུག་གི་བར་ཆད་
འདི་འདྲ་མི་ཟག་པ་སྟེ། ཨ་ཕས་དངུལ་ཁང་གི་ལས་བཟོ་བྱས་ཏེ་ཞོགས་ཟས་ཉོ་བར་བསྐྱོད་
ཅིང་། ཨ་མས་ཀུང་སིའི་གོན་པ་བཙེམས་པ། གཅུང་མོས་སྐུ་མགྲོན་གྱི་རེ་བ་ལྟར་སྟེགས་
བུའི་གམ་དུ་ཤར་རྒྱུག་ནུབ་རྒྱུག་བྱའོ། །ཁྱིམ་ཚང་འདིས་མུ་མཐུད་སྡུག་གི་ཁུར་པོ་ལྕི་མོ་
འདི་ཨེ་ཐེག ནམ་རྒྱུན་མ་སྨད་གཉིས་ཀྱིས་ཨ་ཕ་ཉལ་ཁྲིའི་སྒང་ཉལ་རྗེས་ལྷན་ཅིག་ངལ་
གསོའོ། །སྐབས་དེར་ཨ་མས་ཁོའི་ཉལ་ཁང་ལ་གུང་མཛུབ་གཏད་དེ “གྷོ་རེ་ཐ། སྒོ་རྒྱོབ་
ཅིག” ཅེས་སྨྲའོ། །དེ་ལྟར་གྷ་རེ་གྷོར་སླར་ཡང་མུན་པའི་ཀློང་དུ་ལྷུང་ཞིང་། མ་སྨད་གཉིས་
ཀྱི་སེམས་ཁོང་སྡུག་གི་མཆི་མས་བརླན་པ་གང་ཞིག ཐ་ན། ངུས་ཀྱང་མིག་ཆུས་དབེན་
པའི་མིག་ཟུང་ཕན་ཚུན་ཅེར་བའི་གནས་སུ་གྱར་ཏོ། །གྷུ་རེ་གྷོར་ལ་ཆ་བཞག་ནའང་སྒལ་
པའི་རྨ་ཁར་ཟུག་གཟེར་ལྡང་དྲགས་ཏེ་དྲན་པ་ཐོར་འགྲོ།
ཁོ་ཉིན་མཚན་ལྟོས་མེད་གཉིད་ཀྱི་བདེ་བས་དབེན། ལན་རེར་ཉལ་ཁང་གི་སྒོ་ཕྱེ་
99འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དུས་སེམས་ཁོང་དུ་ཁྱིམ་དོན་བསྒྲུབ་ཐུབ་ན་སྙམ། དེ་ལྟར་དྲན་པའི་ངོས་སུ་སྦྱིན་བདག་
དང་། ལས་འཛིན་པ། ལས་གྲོགས། དགེ་ཕྲུག ཀུང་སི་གཞན་གྱི་ལས་བཟོ་པ། དེ་བཞིན་
གྲོང་མཐའི་མགྲོན་ཁང་གི་ཞབས་ཞུ་མ་བཅས་གཟུགས་བརྙན་ལྟར་འཁོར། འདི་ནི་ཁོའི་
མི་ཚེའི་ཆུ་ཀླུང་རིང་མོའི་ཀློང་གི་དྲན་འཆར་འཇམ་པོ་སྟེ། ཞྭ་མོ་ཚོང་ཁང་གི་ཚོང་པ་ན་
ཆུང་མ་དེའོ། །སྤྱིར་སློང་ཆང་གཏོང་འདོད་ཀྱང་། མོ་ནི་གནས་ལ་བྱིན་པའི་མཛེས་མ་ཞིག་
ཡིན་སྐད། དེ་ལྟར་རྒྱུས་ཡོད་རྒྱུས་མེད་ཐམས་ཅད་ཡིད་ལ་འཁོར་བྱུང་། ཅི་སྟེ་དྲན་འཆར་
དེ་དག་འཇའ་ལྟར་ཡལ་ན་སེམས་ཁོང་གི་སྡུག་གི་མུན་པ་སངས་ངེས། ད་ནི་སྡུག་བསྔལ་
ལྕི་དྲགས་པས་ཁྱིམ་དོན་ལ་བསམ་ཤེས་བྱ་རྒྱུའི་ངེས་ཤེས་མེད་པར་གྱུར། ལྡོག་སྟེ་ཁྱིམ་མིས་
ལྟ་སྐྱོང་ལེགས་པོ་མ་བྱས་པའི་སེམས་ཚེགས་ཀྱིས་བསྣད་དོ། །ད་དུང་ཟ་མའི་དང་གའང་
ཉམས། འོན་ཏེ་ནམ་ཞིག་མཛོད་ཁང་དུ་བསྐྱོད་དེ་རང་སྐལ་རྡོ་ཡིན་ཡང་མུར་འདོད། ད་
ལྟ་གཅུང་མོས་ཁོའི་བཟའ་བཏུང་ལ་སེམས་ཚེགས་བྱ་མི་དགོས་པ་སྟེ། ཞོགས་པ་ཉལ་ཁང་
དུ་ཟ་མ་གང་རུང་ཞིག་བསྐྱལ་རུང་། དགོང་མོ་གད་བདར་བྱ་དུས་ཁམ་བུའམ། ཡང་ན།
ཡང་མ་བཟས་པས་སོ། །གཞན་ཡང་ཉལ་ཁང་གི་གྱང་ལྡེབས་ནག་ནོག་དྲི་མས་བསླད་ཅིང་།
གང་སར་ས་རྡུལ་གྱིས་ཁེངས། གཅུང་མོ་རྟག་ཏུ་ཉལ་ཁང་དུ་ཡོང་ཚེ། ཁོས་འཁང་ར་ཆེན་
པོས་གྲུ་ཟུར་བཙོག་པ་དེར་སྡོད། དེ་ལྟའི་ངང་ཚུལ་མོས་ཀྱང་ལོས་རྟོགས། འོན་ཏེ་སྔར་ལྟར་
གཙང་སྦྲ་བྱི་དོར་མ་བྱས་ཤིང་། གད་བདར་བྱ་རྒྱུའི་དབང་ཆ་རང་ཁོ་ནས་བདག་ཏུ་བཟུང་།
ཐེངས་ཤིག ཨ་མས་བྱི་དོར་ཕྱིར་ཆུ་ཟོམ་ཁ་ཤས་བཤོས་པས་པང་གཅལ་རློན་པར་གྱུར། ཁོ་
སྣང་བ་མི་སྐྱིད་པའི་ངང་ཚུལ་གྱིས་འབོལ་ཁྲིའི་སྒང་ཉལ་ལོ། །ཨ་མར་ཡང་དེ་ལྟའི་ཉེས་
ཅི་
པ་ཕོག་རྒྱུ་སྨོས་ཅི་དགོས་ཏེ། དགོང་མོ་དེར་གཅུང་མོས་ཉལ་ཁང་ནམ་རྒྱུན་དང་མི་འདྲ་
བ་རྟོགས་རྗེས་ཨ་མའི་ཞུ་འབུལ་ཅི་ཞིག་ལའང་ཉན་འཇོག་མེད་པར་ཁོང་ཁྲོའི་ངུ་འབོད་
བྱས། སྐབས་དེར་ཨ་ཕ་སྐྲག་སྣང་ཆེན་པོས་འབོལ་ཁྲིའི་སྒང་ནས་སད། ཨ་མར་ཉལ་ཁང་བྱི་
100གཟུགས་འགྱུར་ཟིན་ཐོ།
དོར་གྱི་བྱ་བར་ཐེ་ཇུས་མ་བྱོས་ཞེས་དམོད་ཅིང་། གཅུང་མོར་དེ་ལྟའི་བྱ་བ་ཁྱོད་གཅིག་པུས་
སྒྲུབས་ཞེས་གདམས། དེ་ལྟའི་སྣང་ཚུལ་གྷུ་རེ་གྷོར་གྱི་མཐོང་ལམ་ན་འཆར་ཅིང་། མ་སྨད་
ཀྱི་ཅ་ཅོ་འུར་སྒྲས་ཁོང་ཁྲོའི་མེ་ལྕེ་རབ་ཏུ་འབར་རོ། །
གཅུང་མོ་ཇི་ལྟར་དུབ་ཀྱང་ཁོར་ལྟ་སྐྱོང་ལེགས་པོ་བྱས་པ་གང་ཞིག ཨ་མས་ཐེ་
ཇུས་ཡེ་ནས་མ་བྱས་ན་ད་ལྟའི་ཉམ་ངའི་སྣང་ཚུལ་འདི་ཐོན་མི་སྲིད། ད་ལྟ་གཞི་ནས་མ་
མ་ཞིག་བོས། ཡུག་མོ་འདིས་མི་ཚེ་འདིར་རང་གི་ལུས་བོངས་ཆེན་པོ་འདིར་བརྟེན་ཏེ་མ་
མྱངས་པའི་དཀའ་སྡུག་ཅི་ཡང་མེད། དོན་དམ་དུ་གྷུ་རེ་གྷོར་ཡང་མོར་མི་དགའ་བ་ཅི་ཡང་
མེད། ཐེངས་ཤིག དེ་ནི་བསམ་གཟས་པའི་བྱེད་ལུགས་ཤིག་མ་ཡིན། འོན་ཏེ་ཉལ་ཁང་གི་
སྒོ་ཕྱེ་བ་ཙམ་གྱིས་ཁོ་མཐོང་། མོས་རྗེས་སུ་མ་བསྙེགས་ཀྱང་ཁོ་ཤིན་ཏུ་སྐྲག་ཅིང་། མོའང་
ལག་ཟུང་བྲང་ཁར་སྣོལ་གྱིན་འཚུབ་ཆས་བསྣད་དོ། །དེ་ནས་བཟུང་སྔ་དགོང་རྟག་ཏུ་ཁོར་
ལྟའོ། །ཐོག་མར་བརྩེ་བའི་མིག་ཟུང་ཅེར་གྱིན་གམ་དུ་ཡོང་ན་སྙམ་པ་སྟེ། དཔེར་ན། “ཤོག
བསེ་སྦུར” ཞེས་དང་། “བསེ་སྦུར་འདིར་ལྟོས” ཞེས་པའི་ཁ་བརྡ་བྱ། ཁོས་ཀྱང་ཅི་ཡང་
མི་སྨྲ་མི་སྒུལ་བར་སྡོད། ཉིན་ཞིག་གི་ནངས་པར་ཆར་ཐིགས་ཤེལ་དྲའི་ངོས་སུ་ཕོག དེ་
ནི་དཔྱིད་ཀྱི་དཔལ་མོ་འབྱོན་རྒྱུའི་སྔ་ལྟས་ཡིན་སྲིད། མ་མས་སྔར་ལྟར་ཁ་བརྡ་བྱ་མགོ་
བརྩམས་དུས་ཁོས་རབ་ཏུ་ཁྲོ་བའི་རྟུལ་ཞུགས་བཟུང་སྟེ་ཕར་རྒོལ་ཚུལ་གྱིས་མཆོངས། འོན་
ཏེ་ནུར་བ་ཤིན་ཏུ་བུལ་བས་སྟོབས་ཤུགས་ཅི་ཡང་མེད་པར་གྱུར། ལྡོག་སྟེ་མ་མ་ཅི་ཡང་མ་
སྐྲག་པར་སྒོ་ཁའི་རྐུབ་སྟེགས་མཐོན་པོར་བཏེགས་ཏེ་འགྲེང་གིན “ཤོག ཅིའི་ཕྱིར་ཚུར་
རྒོལ་མི་བྱའམ” ཞེས་སྨྲས། མཐར་ཁོ་ཕྱིར་བཤོལ་ཅིང་། མ་མས་ཀྱང་རྐུབ་སྟེགས་པང་
གཅལ་ངོས་སུ་བཞག་གོ །
།
ཁོས་ད་ལྟ་ཟ་མ་ཅི་ཡང་མི་ཟ། ལན་རེར་རྩེད་མཚར་ཚུལ་གྱིས་ཁམ་གང་བཟས་ཤིང་།
སླར་ཆུ་ཚོད་ཁ་ཤས་འགོར་རྗེས་སྐྱུག་གོ །རྩ་བ་ནི་ཉལ་ཁང་གུ་དོག་པས་ཟས་ཀྱི་དང་ག་
101འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཉམས་པར་འདོད་པས་ཁོར་ཡུག་ལ་གོམས་འདྲིས་བྱ་རྒྱུ་གལ་ཆེ་བར་འདོད། སྤྱིར་ཁང་
པ་ཁག་གཅིག་བོགས་མར་བཏང་བས་ཁྱིམ་ཆས་མཁོ་མེད་དག་ཁོའི་ཉལ་ཁང་དུ་བཞག
འདིར་བཞུགས་ཀྱི་མགྲོན་པོ་གསུམ་པོ་ནི་སྒམ་བརླིང་ཅན་ཡིན་པ་གང་ཞིག སྨ་ར་རིང་
པོས་སྤུད་པ་ཤ་སྟག་གོ །ཚུལ་དེ་ཁོས་སྒོའི་སྲུབས་ཀ་ནས་མཐོང་བ་འབའ་ཞིག་གོ །དེ་
བཞིན་ཁྱིམ་གྱི་གཙང་སྦྲ་བྱི་དོར་ཤིན་ཏུ་ལེགས། ཐབ་ཚང་ནི་སྨོས་ཅི་དགོས་ཏེ། མགྲོན་པོ་
དེ་དག་གྲུ་ཟུར་བཙོག་པར་བཟོད་ཐབས་མེད་པས་སོ། །ཁྱིམ་ཆས་ཀྱང་རང་ཆས་སུ་ཁྱེར་
བས་ཅ་དངོས་མང་པོ་མཁོ་མེད་དུ་གྱུར། བཙོངས་ན་ཉོ་མཁན་མེད་ཅིང་། བོར་ན་ཕངས་
སེམས་ཀྱི་ཡུལ་ལས་མ་འདས་པས་ཁོའི་ཉལ་ཁང་དུ་བོར་རོ། །ཐ་ན། སོལ་རླངས་སྒམ་ཆུང་
དང་། གད་གཞོང་ཡང་ངོ་། །མ་མས་ཀྱང་ཇི་མི་སྙམ་པར་བོར་རྐྱང་བྱ་ཞིང་། ཁོས་ཀྱང་མ་
མས་ཁྱིམ་ཆས་བོར་བའི་ཚུགས་ཀ་ཐེངས་མང་མཐོང་མྱོང་། ཅ་དངོས་བྱུར་བུར་སྤུངས་
དུས་འགུལ་སྐྱོད་མི་བདེ་ཞིང་། ནུར་བགྲོད་བྱ་རྒྱུའང་ཤིན་ཏུ་དུབ་བོ། །འོན་ཏེ་འདི་ཡང་མི་
ལེགས་པ་མ་ཡིན་ཏེ། ངལ་དུབ་རྗེས་སུ་སྐྱིད་པོའི་གཉིད་དུ་ཡུར་ཆོག་པས་སོ། །
སྐབས་རེར་མགྲོན་པོ་དེ་དག་གིས་དགོང་ཟས་ཚོམས་ཆེན་དུ་ཟ། དེའི་ཕྱིར་མཚན་མོ་
ཁ་ཤས་རིང་ཉལ་ཁང་གི་སྒོ་མ་ཕྱེ། འོན་ཏེ་ཁོར་སེམས་སྡུག་ཅི་ཡང་མ་བྱུང་། ལྡོག་སྟེ་རྟག་ཏུ་
མུན་ནག་གི་གྲུ་ཟུར་དུ་མགོ་བོ་བརླ་བར་དུ་བཅུག་སྟེ་ཉལ་ལོ། །ཚུལ་འདི་ཁྱིམ་མི་སུས་ཀྱང་
རྟོགས་ཐབས་བྲལ། ཐེངས་ཤིག མ་མས་ཁྱམས་རས་བཅད་པའི་སྒོ་དེ་མ་བརྒྱབ། མཚན་མོ་
དེར་མགྲོན་པོ་དག་གློག་བཞུའི་འོད་མདངས་ཀློང་ཚོམས་ཆེན་གྱི་ཅོག་ཙེའི་མཐར་འཁོད་
དེ་ཟ་མར་རོལ། ཨ་མས་གླང་ཤ་རྡོག་བཙོས་སྡེར་མ་གང་དང་། གཅུང་མོས་ཞོག་ཁོག་བརྔོས་
མའི་སྡེར་མ་ཞིག་ཁྱེར་ཏེ་སྔ་གཞུག་ཏུ་སྒོ་ཁར་འགྲེངས། དེ་ལྟའི་དྲི་བསུང་ཕྱོགས་བཞིར་
འཐུལ་བས་ཟས་ཀྱི་དང་ག་མི་འཕེལ་མི་སྲིད། དབུས་ཀྱི་སྐྱེས་པ་དེས་ཁམ་གང་བཟས་ཏེ་
གཞོགས་ཀྱི་སྐྱེས་པ་དེ་གཉིས་ལ་ལྟ་གིན་འཛུམ་དམུལ་དམུལ་བྱས། སྐབས་དེར་མ་སྨད་
102གཟུགས་འགྱུར་ཟིན་ཐོ།
གཉིས་ཀྱང་གད་མོ་བགད་ཅིང་། ཅི་ཡིན་མེད་པར་དབུགས་རིང་ཞིག་ཀྱང་ཕྱིར་ཕྱུངས།
ཁྱིམ་མིས་ཐབ་ཚང་དུ་ཟ་མ་ཟ། ལན་རེར་ཨ་ཕ་ཚོམས་སུ་ཡོང་ནས་ཞྭ་མོ་ཕུད་ཅིང་།
ཅོག་ཙེར་སྐོར་བ་བསྐོར་ཏེ་གུས་འདུད་རེ་ཞུའོ། །མགྲོན་པོ་དེ་དག་གིས་ཀྱང་ཡར་འགྲེངས་
ཏེ་སྐད་ཆ་ལྡབ་ལྡིབ་འགའ་སྨྲའོ། །ཅི་སྟེ་ཁྱིམ་མི་སུ་ཞིག་ཀྱང་མེད་ན་ད་གཟོད་ཁ་རོག་གེར་
ཟ་མར་རོལ་ལོ། །བྱེ་བྲག་ཏུ་གྷུ་རེ་གྷོར་མཚར་སྣང་ལན་བརྒྱར་སྐྱེས་དོན་ནི་དེ་དག་གིས་
ཟ་མ་ལྡད་ཀྱིན་སོ་སྒྲ་འཐབ་པ་དེའོ། །ཚུལ་དེས་ཁོར་ཟ་མ་ཟོས་ན་སོ་འདེབས་དགོས། སོ་
མེད་ན་ཟ་མི་བཏུབ་པའི་གནས་ལུགས་བསྟན་པ་དང་འདྲའོ། ། “ཟ་མའི་དང་ག་འཕེལ་
སྲིད།” ཁོས་ཆིག་ལབ་རྒྱག་གིན་སླར་ཡང “ཟ་མར་བྲོ་བ་མེད་ཀྱང་། ཅིའི་ཕྱིར་ཁོ་ཚོའི་
དང་ག་འཕེལ་སོང་། བདག་ནི་དེ་ལས་ལྡོག་གོ” ཞེས་ཀྱང་སྨྲས།
གཟུགས་འགྱུར་བྱུང་ནས་ད་བར་ཨོག་ལེན་དཀྲོལ་བའི་སྒྲ་མ་ཐོས། མཚན་མོ་དེར་
ཐབ་ཚང་ནས་ཨོག་ལེན་གྱི་སྒྲ་ཞིག་གྲག་བྱུང་། མགྲོན་པོ་ཚོས་དགོང་ཟས་བཟས་རྗེས་
དབུས་ཀྱི་སྐྱེས་པ་དེས་གཞན་གཉིས་ལ་ཚགས་པར་རེ་སྤྲད་ཅིང་། ཁོ་ཚོས་རྐུབ་སྟེགས་ལ་
བསྙེས་ནས་ཚགས་པར་ལ་ལྟ་བཞིན་དུ་ཐ་རྔུབ། རིམ་བཞིན་ཨོག་ལེན་གྱི་སྒྲས་ཡིད་དབང་
འཕྲོགས་ཏེ་སྒོ་ཁར་འཇབ། ཚུལ་དེ་ཐབ་ཚང་ནང་ནས་ཀྱང་རྟོགས་པ་འདྲ་སྟེ། ཨ་ཕས “སྐུ་
ཞབས་ཚོ། ཨོག་ལེན་གྱི་སྒྲར་མི་སྤྲོའམ། འཕྲལ་མར་དཀྲོལ་མཚམས་འཇོག་གོ” ཞེས་
སྨྲས། “དེ་ལྟར་མ་ཡིན་ནོ། །” དབུས་ཀྱི་སྐྱེས་པ་དེས་སླར་ཡང “སྲས་མོ། འདིར་ཕེབས་
ནས་བཀྲོལ་ན་ཅི་འདྲ། སྣང་བ་དེ་བས་སྐྱིད” ཅེས་ཀྱང་སྨྲས། “ཡ་ཡ།” ཨ་ཕས་ཨོག་
ལེན་དཀྲོལ་མཁན་རང་ཉིད་ཡིན་པ་ལྟར་ལན་བཏབ། མགྲོན་པོ་གསུམ་པོས་ཀྱང་ཚོམས་
སུ་ངང་སྒུག་བྱས། ཨ་ཕ་དང་། དེ་ནས་མ་སྨད་གཉིས་བཅས་སྔ་གཞུག་ཏུ་ཡོང་ཞིང་། ཨོག་
ལེན་དཀྲོལ་རྒྱུའི་སྟ་གོན་ལེགས་པར་བརྩམས། དེ་སྔོན་ཁང་པ་བོགས་མར་གཏོང་མ་མྱོང་
བས་མགྲོན་པོར་ལྷག་ཏུ་བཀུར་བཟོས་ཆེ་བ་སྟེ། རང་ཁྱིམ་གྱི་རྐུབ་སྟེགས་སྒང་ལའང་སྡོད་
103འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མི་ནུས་པ་གང་ཞིག ཨ་ཕས་སྒོ་ཁར་དང་། ཨ་མས་ཅོག་ཙེའི་གམ་དུ་འཚེར་སྣང་གིས་
འགྲེངས་སོ། །
གཅུང་མོས་ཨོག་ལེན་དཀྲོལ་མགོ་བརྩམས། ཕ་མ་གཉིས་བློ་རྩེ་གཅིག་གིས་ཨོག་ལེན་
དཀྲོལ་བའི་ཕྱག་རྒྱར་ཅེར། བྷུ་རེ་གྷོར་ཡང་ཨོག་ལེན་གྱི་སྒྲས་ཡིད་དབང་རབ་ཏུ་ཕྲོགས།
ཇི་མི་སྙམ་པར་དཔའ་སྤོབས་ཆེན་པོས་མདུན་དུ་ནུར་ཅིང་། མགོ་བོ་ཚོམས་ཀྱི་སྒོའི་སྲུབས་
ཀར་བསྲིངས་སོ། །ཉི་ན་དེ་དག་རིང་སུས་ཀྱང་བསམ་ཤེས་བྱེད་མཁན་མེད་ན་སུར་ཡང་ངོ་
གནོང་མི་དགོས་སྙམ། དེ་སྔོན་ཁོ་ནི་མི་གཞུངས་དྲང་ཅན་ཞིག་ཡིན་པས་རང་ཉིད་ཀྱི་བྱས་
འབྲས་བཟང་པོར་རང་ཉིད་སྤོབས་པ་སྐྱེ་མྱོང་། འོན་ཏེ་ད་ལྟ་མུན་པས་གཡོགས་པའི་ཉལ་
ཁང་དུ་གབ་རྒྱུ་ཙམ་མོ། །ཉལ་ཁང་ནི་ས་རྡུལ་གྱིས་ཁེངས་ཤིང་། སྒུལ་བ་ཙམ་གྱིས་འཚུབ་
མ་ལྡང་བ་ལྟར་ས་རྡུལ་དཀྲིགས་འོངས། དེ་བཞིན་ལུས་པོའང་ས་རྡུལ་གྱིས་ནོགས་ཤིང་།
སྒལ་གཞུང་དང་མགྲིན་པར་ས་རྡུལ་དང་། ཟ་མའི་སྙིགས་མའང་སྦྱར་རོ། །ཁོར་ཆ་བཞག་
ན། ད་ལྟ་སྔར་ལྟར་ས་གདན་སྒང་འགྲེ་ལྡོག་རྒྱག་རྒྱུའི་སྤྲོ་སྣང་ཡེ་ནས་མེད་ཅིང་། དེ་ལྟར་
བྱའང་མི་འདོད།
སུས་ཀྱང་གླུ་རེ་གྷོར་སྣང་འཇོག་མ་བྱས། ཕ་མ་གཉིས་བློ་རྩེ་གཅིག་གིས་ཨོག་ལེན་
དཀྲོལ་ཚུལ་ལ་ཅེར། ལྡོག་སྟེ་མགྲོན་པོ་ཚོས་ཐོག་མར་ལག་པ་དོར་མའི་ཁུག་མར་བཅུག་
སྟེ་གཅུང་མོའི་རྒྱབ་ཏུ་འགྲེངས། བར་ཐག་ཤིན་ཏུ་ཉེ་བས་གཞས་གདངས་ཤོག་ལྷེ་གསལ་
པོར་མཐོང་ཐུབ། གང་དག་གིས་སྐད་ཅིག་མར་མགོ་བོ་སྨད་ཅིང་། ཅི་ཞིག་ཤབ་ཤུབ་ཏུ་
སྨྲས་སོང་། སྐབས་དེར་ཨ་ཕས་ཤེལ་དྲའི་གམ་ནས་སེམས་ཚེགས་དང་བཅས་ཁོ་ཚོར་ཅེར་
རོ། །འདིའང་འདི་ལྟར་ཏེ། མགྲོན་པོ་ཚོ་ཐོག་མར་སྙན་ཞིང་འཇེབས་པའི་ཨོག་ལེན་གྱི་
སྒྲར་ཉན་འདོད་མོད། ད་ལྟ་རེ་ཐག་ཆད་པ་སྟེ། དཀྲོལ་ཚུལ་འདི་ནི་ལེགས་འགྲུབ་མ་བྱུང་
བའི་རོལ་མོར་འདོད་པས་སོ། །འོན་ཏེ་གུས་ལུགས་མཚོན་ཕྱིར་རོལ་མོས་ཁོ་ཚོའི་ཁུ་སིམ་
104གཟུགས་འགྱུར་ཟིན་ཐོ།
དཀྲོགས་པར་ཁས་འཆེས་སོ། །སྤྱིར་ཁ་དང་སྣ་ནས་དུ་བ་ཕྱུངས་ཚུལ་ཡང་བཟོད་གླགས་
བྲལ་བའི་ཚུགས་ཀའི་མངོན་སྟངས་སུ་ཟད། གཅུང་མོ་ནི་གཞས་གདངས་ལ་ལྟ་གིན་སྤྲོ་
སྣང་ཆེན་པོས་དཀྲོལ་སྒང་ངོ༌། །སྐབས་དེར་ཁོས་མུ་མཐུད་མདུན་དུ་ནུར། སྤྱིར་རོལ་མོར་
དེ་ལྟའི་མྱོང་རོལ་ཟབ་ན་སྲོག་ཆགས་ཤིག་ཨེ་ཡིན། ཚུལ་འདི་ནི་ཁོས་རེ་ཞིང་སྙེག་པའི་ཟ་
མའི་བང་མཛོད་ཀྱི་སྒོ་མོ་རང་ཉིད་གཅིག་པུར་ཕྱེ་བའི་ངང་ཚུལ་ལྟར་རོ། །གྷུ་རེ་གྷོར་གྱིས་
གཅུང་མོའི་གམ་དུ་བསྐྱོད་དེ་སྨད་ཤམ་ལ་རེག་གིན་ཐུགས་རྗེ་ལེགས་འབུལ་ཞུས་ཤིང་།
གཅུང་མོ་གཅིག་པུ་ཉལ་ཁང་དུ་གདན་འདྲེན་ཞུ་འདོད། གང་ལགས་ཤེ་ན། འདིར་འཁོད་
ཀྱི་སྐྱེ་བོ་སུ་ཞིག་ཀྱང་ཁོ་ལྟར་རོལ་མོར་ཚོར་སྣང་སྐྱེན་པོ་མེད་པར་འདོད་པས་སོ། །དེ་ལྟར་
གཅུང་མོ་ནམ་ཡང་ཉལ་ཁང་དུ་ཉར་ཅིང་། སྒོ་ཁར་སྲུང་མ་བྱས་ཏེ་ཐམས་ཅད་ང་རོ་དྲག་
པོས་བསྐྲོད་འདོད། ཡང་གཅུང་མོ་དང་ལྷན་ཅིག་འབོལ་ཁྲིར་བསྡད་དེ་ཁ་བརྡ་བྱ་འདོད།
གཅུང་མོ་རོལ་མོའི་སློབ་གླིང་དུ་བརྫང་རྒྱུའི་དམ་བཅའ་འཆད་འདོད། ཅི་སྟེ་ད་ལྟའི་
བགེགས་བར་འདི་མ་ཕྲད་ཚེ་ན་ནིང་གི་ཡེ་ཤུའི་འཁྲུངས་སྐར་སྐབས་ནས་བརྫངས་ཟིན་
ཏོ། །མདོར་ན་ཁྱིམ་མིར་སྙིང་གཏམ་མ་ལུས་པ་འཆད་འདོད། གཅུང་མོ་དགའ་དྲགས་ཏེ་
མིག་ཆུ་འཆོར་ངེས། གྷུ་རེ་གྷོར་གྱིས་དེ་ལྟར་སེམས་ཀྱིན་སྣང་ལ་མ་ངེས་པའི་ངང་མདུན་དུ་
ནུར། མཐར་མགོ་བོ་གཅུང་མོའི་ཕྲག་གོང་དུ་བསྲིངས་ཏེ་མཇིང་པར་འོ་ཞིག་བྱས་སོ། །
“སྐུ་ཞབས་སམ་སེ།” དབུས་ཀྱི་སྐྱེས་པ་དེས་ཨ་ཕར་བོས་ཤིང་། གུང་མཛུབ་དལ་
བུར་ནུར་གྱིན་པའི་གླུ་རེ་གྷོར་གཏད། སྐབས་དེར་ཨོག་ལེན་དཀྲོལ་མཚམས་ལོས་འཇོག
དབུས་ཀྱི་སྐྱེས་པ་དེས་མགོ་བོ་གཡུག་གིན་གཞོགས་ཀྱི་སྐྱེས་པ་གཉིས་འཛུམ་ཆུང་གིས་
བསུས། མཐར་གྷུ་རེ་གྷོར་གྱི་ཕྱོགས་སུ་ཅེར། ཨ་ཕས་གྷུ་རེ་གྷོར་བསྐྲོད་རྒྱུ་ལས་མགྲོན་པོར་
སེམས་གསོ་བྱས་ན་ལེགས་སྙམ། འོན་ཏེ་དེ་དག་འཚུབ་ཆས་བསྣད་རྒྱུ་ལྟ་ཅི། ལྡོག་སྟེ་གྷུ་རེ་
གྷོར་ལྟ་རྒྱུ་ནི་ཨོག་ལེན་ཉན་རྒྱུ་ལས་ཀྱང་མཚར་སྣང་ཆེ་བར་རློམ་མོ། །ཨ་ཕས་དེ་དག་གི་
105འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མདུན་དུ་འགྲེངས་ཏེ་མཐོང་ལམ་བསྒྲིབས་ཤིང་། ཚོམས་ཆེན་ནས་ཉལ་ཁང་ཕྱོགས་སུ་ཚ་
འདེད་བཏང་། སྐབས་དེར་དེ་དག་ཁོང་ནས་ཁྲོ་སོང་། འདི་ནི་ཨ་ཕའི་ད་ལྟའི་བྱེད་ལུགས་
སམ། ཡང་ན། གྷུ་རེ་གྷོར་གྱི་གནས་ཚུལ་ཡ་མཚན་ཅན་གསང་བ་གློ་བུར་དུ་རྟོགས་པས་
སམ་ཅི་ཡིན་འཕྱང་མོ་ཉུག དེ་དག་གིས་སྐབས་རེར་ལག་བརྡ་བྱ་ཞིང་། མཚམས་རེར་སྨ་
རར་བྱིལ་བྱིལ་དང་སྦྲགས་གསལ་བཤད་དགོས་ཚུལ་གྱི་བརྡ་དང་རྣམ་འགྱུར་སྟོན་གྱིན་
ཉལ་ཁང་དུ་ལོག་པར་བརྩམས། གཅུང་མོར་ཆ་བཞག་ན། ཨོག་ལེན་གློ་བུར་དུ་དཀྲོལ་
མཚམས་བཅད་པར་ཡི་ཆད་ཀྱིས་མནར། མོས་ད་དུང་ཡང་ལག་ཏུ་ཨོག་ལེན་འཆང་ཞིང་།
མིག་ཟུང་གཞས་གདངས་ཤོག་ལྷེར་ཅེར་ཏེ་དཀྲོལ་བཞིན་པའི་སྣང་བ་འཆར། མཐར་རིག་
པ་དྭངས་གསལ་སྒོས་ཨོག་ལེན་ཨ་མའི་གམ་དུ་བཞག་སྟེ་ཁང་མིག་གཞན་དེར་བསྐྱོད།
མགྲོན་པོ་ཚོའང་ཨ་ཕའི་ཚ་འདེད་དྲག་པོས་ཉལ་ཁང་དུ་འཛུལ་བར་ཉེའོ། །མོས་མལ་ཆས་
དང་། སྔས་མགོ མལ་གདན་སོགས་ལེགས་པར་བཏིངས་རྗེས་ཕྱིར་ཐོན་བྱུང་། ད་ནི་ཨ་ཕའི་
གཤིས་གྱོང་གི་སྦྱོར་བ་ཇེ་རྩུབ་ཏུ་གྱུར་ཏེ་མགྲོན་པོར་གུས་ལུགས་མི་བྱ་བར་སྒོ་ཁའི་བར་ཚ་
འདེད་བཏང་། དབུས་ཀྱི་སྐྱེས་པ་དེས་ཀྱང་རྐང་པ་ས་གདན་སྒང་བརྡབས་ཏེ “བདག་གིས་
གསལ་བཤད་བྱའོ” ཞེས་མིག་ཟུང་མ་སྨད་གཉིས་ལ་ཅེར་གྱིན “བོགས་གཏོང་གན་རྒྱ་
བཞག་མོད” ཅེས་སྨྲས་ཤིང་། སླར་ཡང་ས་གདན་སྒང་ཁ་ལུད་ཅིག་འཕེན་གྱིན “བདག་
གིས་འཕྲལ་མར་ཁང་པ་བོགས་མ་ཕྱིར་སློག་བྱའོ། །ཉིན་དེ་དག་གི་ཁང་གླའང་མི་སྤྲོད།
ལྡོག་སྟེ་ཁྱོད་ཀྱིས་བདག་གི་རེ་བ་ལྟར་སྒྲུབས་ཤིག ཅི་ཞིག་བསྒྲུབ་དགོས་མིན་ཁྱོད་ཀྱིས
ལོས་རྟོགས” ཞེས་སྨྲས། མཐར་ཁ་རོག་གེར་མིག་ཟུང་མདུན་དུ་ཅེར་ཏེ་ཅི་ཞིག་ལ་སྒུག་
བཞིན་པའི་ཚུལ་དུ་བརྫུས་བྱུང་། གཞོགས་ཀྱི་སྐྱེས་པ་དེ་གཉིས་ཀྱིས་ཀྱང “ཁང་པ་བོགས་
མ་ཕྱིར་སློག་བྱའོ” ཞེས་སྨྲས་ཏེ་སྒོ་ཤེད་ཀྱིས་བརྒྱབ་སོང་།
ས་
ཨ་ཕས་གོམ་སྟབས་འཁྱར་འཁྱོར་ངང་ལག་ཟུང་འབོལ་ཁྲིར་འཇུས་ཏེ་འགྱེལ་བའི་
106གཟུགས་འགྱུར་ཟིན་ཐོ།
ཚུལ་གྱིས་བསྙེས། བལྟས་པ་ཙམ་གྱིས་ནམ་རྒྱུན་ལྟར་འཁྱུག་ཙམ་གཉིད་ཡུར་འདོད་པ་
བཞིན་ནོ། །འོན་ཏེ་ལན་རེར་མགོ་བོ་སྒུལ་བར་དཔགས་ན་གཉིད་མ་ཁུག་པའི་ཚུལ་དུ་
སྣང་། གྷུ་རེ་གྷོར་ནི་ཁུ་སིམ་མེར་ད་གིན་མགྲོན་པོས་མཐོང་སའི་གནས་དེར་ཉལ་ལོ། །ད་ནི་
འདོད་དོན་མ་སྨིན་པའམ། ཡང་ན། བཀྲེས་ལྟོགས་ཀྱིས་མནར་བས་སམ་ཅི། འགུལ་སྐྱོད་ཕྲ་
མོ་ཙམ་ཡང་བྱ་མི་བཏུབ་ཅིང་། ཐམས་ཅད་ཀྱིས་འཁང་ར་བྱས་ན་སྙམ་པའི་སེམས་ཚེགས་
ཀྱིས་ཁོང་ནས་སྨྲེང་ངོ་། །
“སྙིང་ཉེ་བའི་ཕ་མ།” གཅུང་མོས་ལག་པས་ཅོག་ཙེ་རྡེབ་ཀྱིན “མུ་མཐུད་འདི་ལྟར་
བྱས་ན་ཅིས་ནས་ཀྱང་མི་རུང་། ཁྱོད་ཚོས་མ་ཤེས་ཀྱང་། བདག་གིས་ལོས་རྟོགས། བདག་ནི་
བདུད་འདྲེ་དེར་གཅེན་པོའི་མིང་གིས་འབོད་མི་འདོད། བདག་ཅག་གིས་ཁོ་ངེས་པར་དུ་
བསྐྲོད་དགོས། བདག་ཅག་གིས་འཁོས་ཀར་དཔགས་ཏེ་ད་བར་ལྟ་སྐྱོང་ལེགས་པོ་བྱས་པས་
སུར་ཡང་གནོང་འགྱོད་མེད” ཅེས་སྨྲས།
“བཤད་པར་གནས་ལུགས་འདུག” ཨ་ཕས་དེ་ལྟར་ཆིག་ལབ་བརྒྱབ། ཨ་མ་ནི་
དབུགས་ཀྱི་འབྱིན་རྔུབ་མི་བཏུབ་ཅིང་། ངོ་གདོང་སྦར་མོས་འགེབ་ཀྱིན་གློ་ལུ་རྒྱག་གོ །
མཐར་སྨྱོ་བ་ལྟ་བུའི་མིག་མདངས་ཀྱང་ཀྲབ་ཀྲབ་ཏུ་གཡོའོ།
གཅུང་མོས་སྐད་ཅིག་མར་ཨ་མ་སྐྱོར་ཅིང་། ཨ་ཕས་གཅུང་མོའི་སྐད་ཆ་ཐོས་རྗེས་
བསམ་ཚུལ་གསར་པ་ཞིག་གི་མགོ་བརྩམས་སོ། །དེ་ལྟར་ལུས་པོ་འདྲོང་པོར་བསྡད་ཅིང་།
མགྲོན་པོ་ཚོས་དགོང་ཟས་བཟས་རྗེས་ལུས་པའི་ཅོག་ཙེའི་སྒང་གི་ཞྭ་མོར་ལག་རྩེད་རྩེ་
གིན་མིག་ཟུང་གྷུ་རེ་གྷོར་སྡིགས་སོང་།
66
བདག་ཅག་གིས་ཁོ་ངེས་པར་དུ་སྐྲོད་ཅིག” གཅུང་མོས་སླར་ཡང་ཨ་ཕར་སྨྲས། ཨ་
མ་གློ་ལུ་རྒྱག་སྒང་ཡིན་པས་ཅི་ཞིག་བཤད་པ་ཐོས་ཐབས་བྲལ། “ནམ་ཞིག་ཕ་མ་གཉིས་
ཀྱི་སྲོག་ཀྱང་བཀུམ་སྲིད། བདག་ལ་དེ་ལྟའི་སྔ་ལྟས་ངན། བདག་ཅག་ལྟ་བུའི་མི་སེར་ཉམ་
107འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཆུང་གིས་དེ་ལྟའི་མནར་གཅོད་མྱོང་མི་བཏུབ། བདག་ནི་བཟོད་པའི་གླགས་དང་བྲལ་
ལོ། །” གཅུང་མོས་དེ་ལྟར་སྨྲས་ཤིང་། ངུ་གིན་ངུ་གིན་མིག་ཆུའི་ཐིགས་པས་ཨ་མའི་མཁུར་
ཚོས་བརླན་སོང་།
“བུ་མོ།” ཨ་ཕས་བྱམས་བརྩེའི་ངུ་ངག་གིས་བོས་ཤིང་། ཅི་ཆ་མ་འཚལ་བའི་རྣམ་
འགྱུར་གྱིས “འོན་ཏེ་བདག་ཅག་གིས་ཅི་ཞིག་བྱས་ན་ལེགས” ཞེས་དྲིས།
གཅུང་མོས་དཔུང་མགོ་གསིག་ཙམ་བྱེད་ཀྱིན་ཐབས་ཤེས་ཅི་ཡང་མེད་པའི་རྣམ་
འགྱུར་བསྟན། ད་གིན་ངུ་བའི་གནས་སྐབས་ཀྱི་དཔའ་སྤོབས་ད་ལྟ་འཇའ་ལྟར་ཡལ་ལོ། །
“ཅི་སྟེ་བདག་ཅག་གིས་བཤད་པ་ཁོས་གོ་བཏུབ་ན།”
གཅུང་མོས་ངུ་གིན་དེ་ལྟར་མི་བཏུབ་པའི་ལག་བརྡ་ཡང་སེ་བྱས།
ཨ་ཕས་དེ་ལྟར་སྨྲས་ཤིང་།
“ཅི་སྟེ་བདག་ཅག་གིས་བཤད་པ་ཁོས་གོ་བཏུབ་ན།” ཨ་ཕས་བསྐྱར་ཟློས་ཀྱིས་དྲིས།
འོན་ཏེ་མིག་ཟུང་བཙུམ་སྟེ་གཅུང་མོ་ལྟར་གོ་མི་བཏུབ་པའི་བསམ་ཚུལ་བཟུང་། སླར་
ཡང “དེའི་ཕྱིར་ཆོད་ཡིག་གཞན་ཞིག་བཞག་ན་ཆོག འདི་ལྟར་བཞག་ན་ཨེ་ཆོག” ཅེས་
ཀྱང་སྨྲས།
“བདག་ཅག་གིས་ཁོ་ངེས་པར་དུ་སྐྲོད་ཅིག” གཅུང་མོས་སྐད་མགོ་མཐོན་པོས་
སྨྲས། “ཨ་ཕ། འདི་ནི་ཐབས་ཤེས་ཉག་གཅིག་གོ །ཁྱོད་ཀྱིས་བདུད་འདྲེ་ཁོ་གྷུ་རེ་གྷོར་མ་
ཡིན་པར་སོམས་ཤིག མི་དང་སྲོག་ཆགས་ལྷན་ཅིག་འཚོ་བ་སྐྱེལ་མི་ཉན་པ་ཁོས་ཀྱང་
ལོས་རྟོགས། དེ་ལྟར་ན་ཁོས་རང་འགུལ་ངང་བཤོལ་སྲིད། མ་གཞིར་བདག་ཅག་གི་གཅེན
པོ་འཇིག་རྟེན་ཕྱི་མར་གཤེགས་མོད། བདག་ཅག་གིས་ནམ་ཡང་བཀུར་བཟོས་བྱས་ན་ཆོག
འོན་ཏེ་ད་ལྟའི་གནས་ཚུལ་འདི་ནི་སྲོག་ཆགས་ཀྱིས་ཁྱིམ་མིར་རྒོལ་ཅིང་། མགྲོན་པོ་ཕྱིར་
ཕུད་པ་ཞིག་གོ །སྤྱིར་ཁང་པ་ཡུག་ཅིག་ཁོ་གཅིག་པུས་བཟུང་སྟེ་བདག་ཅག་སྲང་ལམ་དུ་
སྐྲོད་འདོད་པའི་སྔ་ལྟས་སོ། །ཨ་ཕ། ཁྱོད་ཀྱིས་སོམས་ཤིག” ཅེས་སྨྲས་ཤིང་། སླར་ཡང་སྐྱི་
108གཟུགས་འགྱུར་ཟིན་ཐོ།
གཡའ་བའི་ངུ་ངག་ལྷང་ལྷང་གིས “ཁོ་སླར་ཡང་སླེབས་བྱུང” ཞེས་བོས། སྐབས་དེར་
ཁོས་གཅུང་མོ་ཅིའི་ཕྱིར་འཚུབ་ཆས་བསྣད་པ་མ་རྟོགས། ད་ལྟ་མོ་ནི་ཨ་མའི་རང་སྲོག་
དོར་དགོས་ཀྱང་ཁོའི་གམ་དུ་སྐད་ཅིག་མ་ཡང་སྡོད་མི་ནུས། དེ་ལྟར་ཕྱིར་མིག་ཙམ་ཡང་
མ་བསློགས་པར་རྐུབ་སྟེགས་ལས་མཆོངས་ཤིང་། ཨ་མའི་རྒྱབ་ཕྱོགས་ནས་མྱུར་སྟབས་
ཀྱིས་བྲོས། ཨ་ཕས་ཀྱང་གཅུང་མོའི་སྲུང་མའི་ཚུལ་གྱིས་ཁོའི་མདུན་དུ་འགྱིང་ངེར་
འགྲེངས་བྱུང་།
ཁོས་སུར་ཡང་འཇིགས་སྐུལ་བྱ་མི་འདོད་ན་གཅུང་མོར་སྨོས་ཅི་དགོས། དེ་ལྟའི་
ཚུགས་ཀ་ནི་ཁ་ཕྱིར་བསྐོར་ཏེ་ཉལ་ཁང་དུ་ལོག་འདོད་པ་ཙམ་མོ། །འོན་ཏེ་འགུལ་སྐྱོད་
ཀྱི་ཕྱག་རྒྱ་ཡ་མ་བརླར་གྱུར་པས་སྐྱི་གཡའ་བར་སྣང་ངོ་། །སྤྱིར་ད་ལྟ་གནོད་འཚེ་དུ་མས་
གཙེས་པའི་རྨ་ཁས་ཁ་ཕྱིར་བསྐོར་རྒྱུའང་ཤིན་ཏུ་དཀའ་ན། ངེས་པར་དུ་མགོ་བོའི་ཤུགས་
ཀྱིས་ལྟག་པ་དགྱེ་ནས་གཅུ་རྒྱུ་ལས་མ་འདས་སོ། །མཐར་ཕྱིར་མིག་དྲག་པོའི་ཀློང་ནས་
ཁྱིམ་མི་འཚུབ་ཆས་བསྣད་པར་འཁྲེང་སེམས་དང་བཅས་ཡང་ཡང་ཅེར་ཏོ། །དེ་དུས་ཨ་
མ་འབོལ་ཁྲིའི་སྒང་ཉལ་ཏེ་ངལ་བས་དུབ་པའི་མིག་ཟུང་ཟུམ་བུར་གཡོ་ཞིང་།
ཨ་ཕ་དང་།
གཅུང་མོ་ཆབས་ཅིག་ཁོའི་རྒྱབ་ཕྱོགས་ནས་འགྲེངས་ཏེ་སྡིགས་སོ། །
“བདག་གིས་ད་ལྟ་ཁ་ཕྱིར་བསྐོར་ན་ཨེ་ཆོག" ཁོས་དེ་ལྟར་སེམས་ཀྱིན་མདུན་དུ་
ག་ལེར་ནུར་སོང་། སྤྱིར་འགུལ་སྐྱོད་མི་བདེ་ཞིང་། དབུགས་ཀྱི་འབྱིན་རྔུབ་དཀའ་ན་ངལ་
གསོ་རྒྱག་རྒྱུ་སྨོས་ཅི་དགོས། ད་ནི་ཁྱིམ་མིའི་ཚ་འདེད་ལྟར་མིན་པར་རང་ཉིད་ཀྱི་མོས་པ་
བཞིན་འགུལ་སྐྱོད་བྱ་རྒྱུ་བྱུང་ན་ཅི་འདྲའི་དགའ་ཨང་། ཁོས་དེ་ལྟའི་ཚུལ་གྱིས་ཉལ་ཁང་
དུ་ལོག ཚོམས་ཆེན་དང་། ཉལ་ཁང་གི་བར་ཐག་རིང་མོད། ད་ལྟ་འདི་ལྟར་མྱུར་སྟབས་
ཀྱིས་བགྲོད་པར་རང་ཉིད་ཀྱང་ཧང་སང་། ཅ་ཅོ་འུར་ཟིང་གི་འགལ་རྐྱེན་ཅི་ཡང་མེད་དུས་
མྱུར་སྟབས་ཀྱིས་ཉལ་ཁང་ཕྱོགས་སུ་ནུར། སྒོ་ཁར་སླེབས་དུས་སླར་ཡང་ཕྱིར་མིག་སློག་
109འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདོད། འོན་ཏེ་མཇིང་པ་མཁྲེགས་པོར་གྱུར་པས་དེ་ལྟར་མ་ནུས། མཐར་ལྟག་རྒྱབ་ཀྱི་སྣང་
ཚུལ་ཏེ། གཅུང་མོ་ཚོམས་ཆེན་གྱི་དབུས་སུ་འགྲེངས་ཤིང་། མཐའ་མའི་ཕྱིར་མིག་གི་སྐྱེལ་
ཐུང་ཀློང་ཨ་མ་གཉིད་ཁུག་པའི་སྣང་བརྙན་རབ་རིབ་ཏུ་འཆར་རོ། །
ཁོ་ཉལ་ཁང་དུ་འབྱོར་མ་ཐག་སྒོ་བརྒྱབ་ནས་སྒོ་ཟྭའང་བསྒྲོན། དེ་ལྟའི་གློ་བུར་གྱི་ཅལ་
སྒྲས་སྐྲག་དྲགས་ཏེ་ལུས་པོ་ཉྭ་ཡིས་མི་ཐེག་པར་གྱུར། བྱེད་གཏེ་ནི་གཅུང་མོ་ཉག་གཅིག་
གོ །མོ་ད་གིན་གནས་དེར་འགྲེངས་ཤིང་། སྐད་ཅིག་མར་རྗེས་སུ་ཇི་ལྟར་སྙེག་ཚུལ་ཁོའི་
བསམ་ཡུལ་ལས་འདས་སོ། །མཐར་ལྡེ་མིག་སྒོ་ཟྭར་བསྐོར་ཅིང་། ཨ་མར “ད་གཞི་ནས་
འཛུལ་སོང” ཞེས་ཀྱང་སྨྲས་སོ། །
“ད་ཅི་ཞིག་བྱ།” ཁོས་དེ་ལྟར་ཆིག་ལབ་རྒྱག་གིན་ཕྱོགས་བཞིའི་མུན་པའི་ཀློང་དུ་
ཅེར་དུས་རང་ཉིད་སྐུལ་མི་བཏུབ་པ་ལོས་རྟོགས། འོན་ཏེ་མཚར་སྣང་ཅི་ཡང་མ་སྐྱེས་པ་
སྟེ། ད་ལྟའི་བར་ཕྲ་ཞིང་ནེམ་པའི་རྐང་པ་དག་ཡོངས་སུ་ཚོད་འཛིན་མ་ཐུབ་པས་སོ། །ལྡོག་
སྟེ་སྐྱིད་སྣང་ཚོར་བ་སྟེ། ཐོག་མར་ལུས་པོ་ཟུག་གཟེར་གྱིས་གཙེས་ཀྱང་རིམ་བཞིན་ཇེ
ཡང་དུ་གྱུར། མཐར་འཇའ་ལྟར་ཡལ། སྒལ་གཞུང་གི་ཀུ་ཤུ་རུལ་པའི་གཉན་ཚད་ལ་ས་
རྡུལ་སྦྱར་ཡང་ན་ཟུག་མ་ལྡང་ངོ༌། །སྐབས་དེར་བཀུར་བཟོས་ཀྱི་བསམ་པས་ཁྱིམ་མིར་
ཐུགས་རྗེ་ལེགས་འབུལ་ཞུ་འདོད། ཁོའི་འདུན་མ་ཉག་གཅིག་ནི་རང་ཉིད་འཆི་ན་སྙམ་པ་
དེའོ། །དཔེར་ན། གཅུང་མོའི་བསམ་ཚུལ་ལྟར་རོ། །ཁོ་དེ་ལྟའི་ཞིབ་འདང་ཀློང་ཉུལ་དུས་ཆུ་
ཚོད་ཀྱི་ཅོང་དྲིལ་ཐེངས་གསུམ་གྲག་ཅིང་། ཤེལ་དྲའི་ཕྱི་རོལ་གྱི་སྐྱ་མདའི་འོད་སྣང་ཡང་
མཐོང་། མཐར་ཇི་མི་སྙམ་པར་མགོ་བོ་སྨད་ཅིང་། མཐའ་མཇུག་གི་དབུགས་ཀྱི་འབྱིན་རྔུབ་
ཀྱང་དཀའ་བར་གྱུར་ཏོ། །
ནངས་པར་མ་མ་ཡོང་། མོ་ནི་བྱ་བ་གང་ཞིག་བྱས་ཀྱང་ཤེད་ཤུགས་ཆེ་ལ་འཚུབ་
ཆ་ཅན་ཞིག་གོ །དེའི་ཕྱིར་ཁྱིམ་མིས་རྟག་ཏུ་ཁ་ཏ་ཇི་ལྟར་བྱས་ཀྱང་སྒོ་ཤེད་ཀྱིས་ཕྱེ་བར་
110གཟུགས་འགྱུར་ཟིན་ཐོ།
གོམས་པས་སུ་ཞིག་ཀྱང་སེམས་རྣལ་དུ་ཕབ་སྟེ་གཉིད་ཐབས་བྲལ། མོས་ནམ་རྒྱུན་ལྟར་གྷུ་
རེ་གྷོར་བལྟས། ཐོག་མར་སྣང་ཚུལ་དམིགས་བསལ་གང་ཡང་མ་མཐོང་། སྤྱིར་ཁོས་བསམ་
གཟས་ཏེ་མ་སྒུལ་བར་སྙམ། དེའི་ཕྱིར་སྒོ་ཁ་ནས་ཕྱགས་མས་རེག འོན་ཏེ་དུས་ཡུན་གང་
ཙམ་འགོར་ཡང་མ་སྒུལ། མཐར་ཁོང་ཁྲོ་དང་བཅས་ཤེད་ཀྱིས་གཞུས། ཁོས་རྒོལ་མ་ཐུབ་
པའི་བར་དེ་ལྟར་གཞུས་སོ། །སྐབས་དེར་མོ་ཧད་སོང་། མིག་ཟུང་ཆེར་གདངས་ཤིང་། ཁ་ཤུ་
སྒྲོག་གིན་མུན་པའི་ཀློང་གི་ཉལ་ཁང་ནས “ཤོག ཁོ་འཆི་འདུག ཁོ་སྒུལ་ཙམ་ཡང་མི་བྱ་
བར་འཆི་འདུག” ཅེས་སྐད་མགོ་མཐོན་པོས་བོས།
སམ་སེ་ཁྱོ་ཤུག་མལ་ལས་ལྡང་མགོ་བརྩམས། ཐོག་མར་མ་མའི་འབོད་པས་དངངས་
ཀྱང་། སེམས་རྣལ་དུ་ཕབ་རྗེས་གནས་ཚུལ་ཅི་ཞིག་ཐོན་མིན་རྟོགས། དེ་ལྟར་འཚུབ་ཆ་
ཆེན་པོས་ཉལ་ཁྲི་ལས་བབས། ཨ་ཕས་རོ་སྟོད་ལ་ཉལ་གདན་དཀྲིས་ཤིང་། ཨ་མས་མལ་
གོས་གྱོན་ཏེ་ཁོའི་ཉལ་ཁང་ལ་ལྟ་བར་བསྐྱོད། སྐབས་དེར་ཚོམས་ཆེན་གྱི་སྒོ་ཕྱེ་འདུག
སྤྱིར་མགྲོན་པོ་ཡོད་པ་ནས་བཟུང་གཅུང་མོ་རྟག་ཏུ་གནས་འདིར་ཉལ་ལོ། །མོ་ནི་གོན་པ་
མ་ཕུད་ཅིང་། བཞིན་མདངས་སྐྱ་བོར་གྱུར་པར་དཔགས་ན་མཚན་གང་གཉིད་མ་ཁུག་
པ་འདྲ། “འཆིའམ།” ཨ་མས་དོགས་པས་བསླད་པའི་མིག་མདངས་མ་མར་ཅེར་གྱིན་
དྲིས། འཆི་མིན་རང་གིས་བརྟགས་ན་རྟོགས་མོད་དེ་ལྟར་མ་བྱས། “འཆིའོ། །” མ་མས་
ཕྱགས་མས་ཕུང་པོར་རེག་གིན་རྫུན་མ་སྨྲས་པའི་དཔང་རྟགས་བྱས། ཨ་མས་དེ་ལྟའི་བྱ་
བྱེད་འགོག་འདོད་ཀྱང་མ་བཀག “ཡ་ཡ།” ཨ་ཕས་བྲང་ཁར་རྒྱ་གྲམ་གྱི་དབྱིབས་ཀྱི་མཆོད་
པའི་ཕྱག་རྒྱ་དང་བཅས “ད་ཆ་བདག་ཅག་གིས་དཀོན་མཆོག་ལ་ཐུགས་རྗེ་ལན་བརྒྱར་
ཞུའོ” ཞེས་སྨྲས་པས་ཁོ་ཚོས་ཀྱང་དེ་ལྟར་བྱས། གཅུང་མོས་ཕུང་པོར་ལྟ་གིན “ལྟོས། ཅི
འདྲའི་སྐམ་ཅིང་རིད་ཨང་། ཉིན་དེ་དག་རིང་ཟ་མ་ཅི་ཡང་མ་བཟས། ནམ་རྒྱུན་གང་ཞིག་
བྱིན་ཀྱང་ཁམ་བུ་ཙམ་ཡང་མི་ཟ” ཞེས་སྨྲས། ཕུང་པོ་རིད་ཅིང་རྙིད་མོར་གྱུར་འདུག ད་ལྟ་
111འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོར་ཕྲ་ཞིང་ནེམ་པའི་རྐང་པ་དག་ཀྱང་མི་མཁོའོ། །
“ཤོག གྷོ་རེ་ཐ། འདིར་འཁྱུག་ཙམ་སྡོད།” ཨ་མས་སྐྱོ་ཉམས་ཀྱི་དགོད་ཆུང་ཤིག་
སེས་སྨྲས། མོས་ཕ་མ་ལྷན་དུ་ཐབ་ཚང་དུ་སྐྱོད་ཀྱིན་ཕུང་པོར་ཕྱིར་མིག་བལྟས། མ་མས་སྒོ་
བརྒྱབ་ཅིང་། ཤེལ་དྲ་ཕྱེའོ། །ཞོགས་པར་དཔྱིད་ཟླ་ར་བའི་མཁའ་དབུགས་ཚ་སོབ་སོབ་ཏུ་
ལྡང་འོངས།
མགྲོན་པོ་ཉལ་ཁང་ནས་ཐོན་ཏེ་ཞོགས་ཟས་ཟ་བར་ཡོང་། “ཞོགས་ཟས་གང་དུ་ཡོད་
དམ།” དབུས་ཀྱི་སྐྱེས་པ་དེས་ཅུང་ཁྲོས་པའི་ཚུལ་གྱིས་མ་མར་དྲིས། མ་མས་མཛུབ་མོ་
མཆུ་ཏོར་རེག་གིན་ཅི་ཡང་མ་སྨྲས། སླར་འཚུབ་ཆ་དང་བཅས་གྷུ་རེ་གྷོར་གྱི་ཉལ་ཁང་དུ་
བསྐྱོད་རྒྱུའི་ལག་བརྡ་བྱས། ཁོ་ཚོས་ཕུང་པོར་བསྐོར་ཏེ་བལྟས། དེ་དུས་ཉལ་ཁང་གི་དཀར་
ཆ་ཤིན་ཏུ་དོད་དོ། །
ཐབ་ཚང་གི་སྒོ་ཕྱེ་བྱུང་། ཨ་ཕས་ལས་གོས་གྱོན་ཞིང་། མ་སྨད་གཉིས་བརྩེ་བ་ཆེན་
པོས་འཐམ་ཏེ་ཐོན་བྱུང་། འོན་ཏེ་ཐམས་ཅད་ཀྱི་མིག་མཐར་མཆི་མའི་རྗེས་ཤུལ་ཟབ་མོ་
ཕབ་འདུག
“ཁྱོད་ཅག་བདག་གི་ཁང་པ་ནས་བཤོལ་ཅིག” ཨ་ཕས་དེ་ལྟར་ཤོད་ཀྱིན་གུང་
མཛུབ་སྒོར་གཏད། “ཁྱོད་ཀྱི་དེ་ལྟའི་བསམ་ཚུལ་གྱི་དམིགས་པ་ཅི།” དབུས་ཀྱི་སྐྱེས་པ་དེ་
ཧོར་ཐོར་གྱིན་དྲིས་ཤིང་། ཁོང་དགོད་ཀྱང་ཤོར། གཞོགས་ཀྱི་སྐྱེས་པ་དེ་གཉིས་ཀྱིས་སྒལ་
གཞུང་འཕུར་གྱིན་རྒྱལ་བར་སྙམ་པའི་རྩོད་གླེང་ཞིག་ལ་སྒུག་འདུག “བདག་གི་བསམ་
ཚུལ་ནི་བདག་གིས་བཤད་པ་ལྟར་རོ། །” ཨ་ཕས་དེ་ལྟར་སྨྲས་ཏེ་ཁྱིམ་མི་དང་ལྷན་ཅིག་
སྐྱེས་པ་དེའི་མདུན་དུ་འགྲེངས། དེས་ཅི་ཡང་མི་སྨྲ་བར་ཁོར་ཅེར་ཞིང་། གནས་ཚུལ་གྱི་
གཙོ་ཕལ་ལ་ཞིབ་འདང་རྒྱག་མགོ་བརྩམས། “བདག་ཅག་བཤོལ་ལོ། །” སྐྱེས་པ་དེས་
སྨྲས་ཤིང་། ཨ་ཕའི་ངོ་ཚ་ཁྲེལ་མེད་ཀྱི་བྱེད་ལུགས་ལ་ཞེ་མེར་སོང་། ཨ་ཕས་མིག་ཟུང་
112གཟུགས་འགྱུར་ཟིན་ཐོ།
གཞོགས་ཀྱི་
ཆེར་གདངས་ཏེ་མགོ་བོ་ལྕོག་པས་སྐྱེས་པ་དེ་ཚོམས་ཆེན་ནས་བྲལ་ཞིང་།
སྐྱེས་པ་དེ་གཉིས་ཀྱང་གྱ་ཚོམ་དང་བཅས་ཕྱི་ཕྱིར་འབྲངས། མཐར་ཞྭ་མོ་དང་། འཁར་བ་
བླངས། གཏམ་ཚིག་གཅིག་ཀྱང་མི་སྨྲ་བར་མཐའ་མའི་གྱེས་ཕྱག་ཕུལ་ཏོ། །ཨ་ཕས་སྣང་
དོགས་ཅི་ཡང་མེད་པར་ཁྱིམ་མི་དང་ཆབས་ཅིག་སྐས་གདང་ལ་འགོས་ཤིང་། སྒྲོམ་སྐྱོར་ལ་
བསྙེས་ཏེ་མགྲོན་པོ་དག་སྐས་གདང་ག་ལེར་འབབ་པའི་ཚུགས་ཀར་བལྟས། དེ་དག་སྐས་
གདང་གི་ཁུགས་པ་རེ་རེར་སླེབས་ཚེ་མཐོང་ལམ་ནས་ཡལ་ཞིང་། ཁུགས་པ་རེ་རེ་སྒྲོལ་ཚེ་
སླར་འཆར་འོངས། མཐར་ཇི་ལྟར་ཁ་ཐག་རིང་པོར་གྱུར་ན་དེ་ལྟར་མཐོང་ལམ་ནས་ཡལ།
སྐབས་དེར་པང་དུ་དངོས་པོ་ལྕི་མོ་བཏབ་པའི་ཤ་རིགས་ཚོང་ཁང་གི་ཚོང་པ་ན་གཞོན་
དེ་ཁ་སྤྲོད་ནས་དཔུང་པ་མཉམ་གཤིབ་ཀྱིས་བསྐྱོད་པས། ཨ་ཕ་གློ་བུར་དུ་རྨི་ལམ་སྒྱུ་མ་ལྟ་
བུའི་ཞིབ་འདང་ཀློང་ནས་སད་བྱུང་།
ཁྱིམ་མི་ཚོ་དེ་རིང་ངལ་གསོའམ། ཡང་ན། ལས་བཟོའི་འཚོ་བ་ལས་རྒྱང་བཀྱེད་དེ་སྤྲོ་
འཆམ་དུ་རྒྱུ་འདོད། དེ་ཡང་ཡིན་ཆོག་པ་སྟེ། བར་སྐབས་འདིར་ལུས་སེམས་གཉིས་ཀ་ཤིན་
ཏུ་དུབ་པས་སོ། །ཁོ་ཚོས་ཅོག་ཙེའི་གམ་དུ་བསྡད་དེ་དགོངས་ཞུའི་ཡི་གེ་བྲིས། བྱེ་བྲག་ཏུ་
ཨ་ཕས་དོ་དམ་པ་དང་། ཨ་མས་མངག་ཉོ་བ། གཅུང་མོས་སྦྱིན་བདག་བཅས་སོ་སོར་སྤྲིངས་
འདོད། སྐབས་དེར་མ་མ་ཚོམས་ཆེན་དུ་ཡོང་། ནམ་རྒྱུན་ལྟར་ཁྱིམ་ལས་ཚར་བས་ཕྱིར་
ཐོན་སྲིད། མཐར་གྱེས་ཁ་མར་ཕྱིར་མིག་ཡང་སེ་བསློགས་བྱུང་། “ཁྱོད་ལ་བྱ་བ་ཅི་ཞིག་
ཡོད།” ཨ་ཕས་དྲིས། མ་མས་སྒོ་ཁར་འཛུམ་དམུལ་དམུལ་གྱིས་འགྲེངས། དེ་ནི་གཏམ་
བཟང་ཞིག་ཁྱིམ་མི་ལྷན་འཛོམས་སྐབས་འཆད་འདོད་པ་ལྟར་རོ། །མོའི་ཞྭའི་ཏོག་གི་བྱ་སྒྲོ་
ནག་པོ་དེ་ཡང་རླུང་བུས་ག་ལེར་གཡོ། ཨ་ཕ་ནི་མ་མས་ཁྱིམ་ལས་བྱས་པ་ནས་ད་བར་དེ་
ལྟའི་བྱ་སྒྲོ་མཐོང་རིམ་བཞིན་ཁོང་ནས་ཁྲོའོ། ། “ཡ་ཡ། ཁྱོད་ལ་བྱ་བ་ཅི་ཞིག་ཡོད།” ཨ་
མས་གུས་ལུགས་ངང་དྲིས། “རེད། རེད།” མ་མས་བྱམས་བརྩེའི་ཉམས་ཀྱི་གད་མོ་བགད།
113འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བགད་དྲགས་ཏེ་མུ་མཐུད་འཆད་ཐབས་བྲལ་མོད། སླར་ཡང “ཁྱོད་ཚོས་ཉལ་ཁང་ནང་གི་
དངོས་པོ་དེ་སྤོ་མི་དགོས། ཐམས་ཅད་བདག་གིས་བསྒྲུབས་སོ” ཞེས་སྨྲས། མ་སྨད་གཉིས་
ཀྱིས་ཉན་གྱིན་མགོ་བོ་སྨད་དེ་མུ་མཐུད་ཡི་གེ་འབྲི་མགོ་བརྩམས། ཨ་ཕས་སླར་ཡང་མ་
མར་ཞིབ་ཕྲས་ཐེངས་ཤིག་འཆད་དགོས་པའི་ལག་བརྡ་བྱས། མ་མས་ཀྱང་འཚུབ་ཆ་དང་
བཅས་སྐད་མགོ་མཐོན་པོས “ལྷན་རྒྱས། བདེ་མོ” ཞེས་སྨྲས་ཤིང་། རྣ་བ་འོན་པར་སྙམ་
པའི་སྒྲ་དང་བཅས་སྒོ་ཤེད་ཀྱིས་བརྒྱབ་སྟེ་ཁྱིམ་དུ་ལོག་པའི་ལམ་དུ་ཆས་སོ། །
“མོ་དོ་ནུབ་གནས་དབྱུང་ཐོངས།” ཨ་ཕས་དེ་ལྟར་སྨྲས། འོན་ཏེ་མ་སྨད་གཉིས་ཀྱིས་
་ལན་ཅི་ཡང་མ་བྱིན་པ་སྟེ། ཁོ་ཚོའི་བར་སྐབས་འདིའི་སྐད་ཅིག་མའི་བདེ་བ་འཇའ་
ལྟར་ཡལ་བས་སོ། །མ་སྨད་གཉིས་ཤེལ་དྲའི་གམ་དུ་འགྲེངས་ཏེ་ཕན་ཚུན་དམ་པོར་འཁྱུད།
ཨ་ཕས་འབོལ་ཁྲིའི་སྒང་ནས་དེ་ལྟའི་སྣང་ཚུལ་ལ་ལྟ་གིན “ཡ་ཡ། ཁྱོད་གཉིས་འདིར་ཤོག
བགེགས་བར་ཐམས་ཅད་མཇུག་སྒྲིལ་སོང་། ད་ནི་ཁྱོད་གཉིས་ཀྱིས་བདག་ལ་སེམས་ཁྲལ་
མི་བྱའམ” ཞེས་སྨྲས་ཤིང་། མ་སྨད་གཉིས་ཀྱིས་ཀྱང་ཨ་ཕ་བྱམས་པའི་བརྩེ་བས་བསྙོར་
ཏོ། །སྐབས་དེར་སྤྲིངས་བྱའི་འཕྲིན་ཡིག་ཀྱང་ལེགས་པར་བྲིས་ཏེ་རྫོགས་པར་ཉེའོ། །
ཁོ་ཚོ་རང་ཁྱིམ་ནས་གྱེས་ཤིང་། གློག་སྒུལ་རླངས་འཁོར་བསྡད་དེ་གྲོང་མཐའི་ཕྱོགས་
སུ་ཉུལ། ཟླ་ངོ་དེ་དག་རིང་ལྗོངས་རྒྱུར་ཆས་མ་མྱོང་། དྲོ་ཞིང་འཇམ་པའི་ཉི་འོད་འཁོར་
སྒམ་དུ་འཕྲོའོ། །འགྲུལ་པ་སུ་ཡང་མེད་པས་ཐམས་ཅད་དབེན་ཅག་གེར་གནས། ཁོ་ཚོས་
རྒྱབ་བསྙེས་འབོལ་པོར་བསྙེས་ཏེ་འབྱུང་འགྱུར་གྱི་འདུན་མ་གླེང་ཞིང་། ད་ལྟའི་ལས་
གནས་ཀྱང་མི་ལེགས་པ་མེད་པར་རློམ་མོ། །སྤྱིར་ད་ལྟའི་གནས་བབ་ལ་ལེགས་བཅོས་
ཕྱིར་གཞི་ཁྱོན་ཆུང་ཡང་། ཁང་གླ་དམའ་བ་གང་ཞིག གནས་ཡུལ་ལེགས་ལ་མཁོ་ཆེ་བའི་
ཁང་པ་ཞིག་ཏུ་སྤོ་འདོད། ད་ལྟ་སྡོད་སའི་ཁང་པ་འདི་ནི་གྷུ་རེ་གྷོར་གྱིས་བདམས་པ་ཞིག་
གོ །ཁྱིམ་མི་ཚོ་ཁ་བརྡ་དེ་ལྟར་བྱེད་ཀྱིན་ལམ་དུ་ཆས། སྐབས་དེར་ཕ་མ་གཉིས་ཀྱི་མཐོང་
114གཟུགས་འགྱུར་ཟིན་ཐོ།
ལམ་དུ་རྣམ་རིག་བཀྲ་བའི་བུ་མོའི་བཞིན་མདངས་བགེགས་བར་གྱིས་དུབ་སྟེ་སྐྱ་བོར་
ཕ་མ་གཉིས་ཀྱིས་
གྱུར་མོད། ལང་ཚོ་རྒྱས་པའི་ན་ཆུང་མ་ཞིག་ཏུ་གྱུར་པ་གཞི་ནས་རྟོགས། ཁོ་ཚོས་གཏམ་
ཚིག་གཅིག་ཀྱང་མི་སྨྲ་བར་བརྩེ་བའི་མིག་མདངས་ཀྱིས་ཕན་ཚུན་ཅེར།
མོར་འབྱུང་འགྱུར་མག་པ་གོ་ཆོད་ཅིག་བསུ་འདོད། གློག་སྒུལ་རླངས་འཁོར་ས་ཚིགས་
མཐའ་མར་འབྱོར་སོང་། མོས་རྐུབ་སྟེགས་ལས་ཐོག་མར་འགྲེངས་ཤིང་། ལང་ཚོས་ཕྱུག་
པའི་ལུས་ཀྱི་ཡན་ལག་རང་དབང་ངང་བསྲིངས། ཕ་མར་བསམས་ན། མོ་ནི་ཁོ་གཉིས་ཀྱི་
ཕུགས་བསམ་དང་། འདུན་མ་གསར་པའི་རེ་བའི་མྱུ་གུ་གཅིག་པུ་དེའོ། །འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྡེ་པའི་སྨན་པ།
བདག་གི་གནས་བབ་ཅི་བྱ་གཏོལ་བྲལ་དུ་གྱུར། བདག་ད་ལྟ་སྐད་ཅིག་མར་ལམ་དུ་
ཆས་དགོས། ཅིའི་ཕྱིར་ཞེ་ན། ལེ་དབར་བཅུའི་སའི་སྡེ་པར་ནད་པ་ཚབས་ཆེན་ཞིག་གིས་
སྒུག་བཞིན་པས་སོ། །ཁ་བ་དང་བུ་ཡུག་དྲག་པོས་ས་གཞི་དོག་མོ་གྲང་ངར་གྱིས་གཙེས།
བདག་རྩིབས་ཀྱི་མུ་ཁྱུད་ཅན་གྱི་ཤིང་རྟར་ཞུགས་ཏེ་སྡེ་པར་འཐེན་པའི་ལམ་དུ་ཆས་དགོས།
བདག་གིས་པགས་ལྭ་གྱོན་ཞིང་། ལག་ཏུ་གཤགས་བཅོས་ཁུག་མ་ཐོགས་ཏེ་ར་སྐོར་ན་ཐོན་
རྒྱུའི་སྟ་གོན་བྱེད་བཞིན་མཆིས། རྟ་ཕོ་མི་འདུག རྟ་ཕོ་ཨང་། བདག་གི་རྟ་ཕོ་དགུན་གཞུང་
རིང་མོ་འདིར་ངལ་བས་དུབ་སྟེ་མདང་ནུབ་འཆི་སོང་། བྲན་མོས་བདག་གི་ཆེད་དུ་སྡེ་པར་
རྟ་ཕོ་གཡར་སྒང་ངོ༌། །འོན་ཏེ་རེ་བ་ཏིལ་འབྲུ་ཙམ་ཡང་མེད་པ་བདག་གིས་ལོས་རྟོགས་ཏེ།
ཁ་བ་བབས་དྲགས་ཏེ་གོམ་པ་ཇི་ལྟར་སྤོས་ན་དེ་ལྟར་དུབ་པས་སོ། །བདག་གློ་བུར་དུ་
གནས་དེར་འགྲེངས་དགོས་བྱུང་། བྲན་མོ་སྒོ་ཁར་ཐོན་བྱུང་། ལག་ཏུ་མར་མེ་ཐོགས་ཏེ་
ཁེར་བུར་ཐོན་བྱུང་། རེད་ལགས། སུ་ཞིག་གིས་འདི་ལྟའི་གནམ་གཤིས་སུ་རྟ་ཕོ་གཡར་ཏེ་
མ་དུ་ཆས་སུ་འཇུག་འདོད། བདག་གིས་ར་སྐོར་ན་ཕར་འགྲོ་ཚུར་འོང་བྱེད་ཀྱིན་ཞིབ་
འདང་བརྒྱབ། སྣང་ལ་མ་ངེས་པའི་སྒོ་ནས་ལོ་མང་སྤྱོད་མཁོ་མེད་པའི་ཕག་ཚང་གི་སྒོར་
རྡོག་པ་གཞུས། སྒོ་ཕྱེ་སོང་། ཙིར་སྒྲ་སྒྲོག་གིན་ཕར་གཡོ་ཚུར་གཡོ་བྱའོ། །སྐབས་དེར་སྣས་
འགོག་ཐབས་བྲལ་བའི་དྲི་ངན་ཞིག་འཐུལ་བྱུང་། འདི་ནི་རྟ་ཕོའི་ལུས་ཀྱི་དྲི་མའོ། །ནང་
116གཟུགས་འགྱུར་ཟིན་ཐོ།
རོལ་དུ་ཐི་གུར་བཏགས་པའི་བཞུ་མར་རབ་རིབ་ཚུལ་གྱིས་གཡོ། སྐྱེས་པ་ཞིག་སྟེ། དཔངས་
དམའ་བའི་བྲེས་ཁར་གཉོམ་ཆུང་ངང་ཙོག་པའི་སྐྱེས་པ་ཞིག རང་བཞིན་བཟང་པོའི་
མིག་འབྲས་དཀར་ནག་ལས་བཅོས་མིན་གྱི་བཞིན་མདངས་མངོན་པའི་ཚུལ་གྱིས “བདག་
གིས་ཤིང་རྟ་འདྲུད་དོ “ཁོས་དེ་ལྟར་སྨྲ་གིན་གོག་བགྲོད་ཀྱིས་ནུར་བྱུང་། བདག་གིས་ཅི་
ཞིག་སྨྲ་དགོས་པ་མི་ཤེས། དེ་ལྟར་སྐེད་པ་གུག་ནས་སླར་ཡང་བྲེས་ཁར་ཅི་ཞིག་ཡོད་མེད་
བལྟས། བྲན་མོ་བདག་གི་གམ་དུ་འགྲེངས། མོ་ན་རེ། “རང་ཁྱིམ་དུ་ཅི་ཞིག་ཡོད་མེད་ཀྱང་
མི་རྟོགས” ཞེས་སྨྲས་བྱུང་། སྐབས་དེར་འུ་གཉིས་ཅི་ཡིན་མེད་པར་དགོད་ཁ་འཆོར། “ཝ་
ཡེ། གྲོགས་པོ། ཝ་ཡེ། ནུ་མོ།” ཤིང་རྟ་པས་སྨྲས། རྟ་ཕོ་གཉིས། ཤེད་ཀྱིས་ཕྱུག་པའི་དུད་
འགྲོ་གཉིས། སུག་པ་ལུས་པོར་སྦྱར་ཅིང་། མགོ་བོ་རྔ་མོང་ལྟར་གུག་སྟེ་ལུས་པོའི་གཡོ་
འགུལ་སྒོས་བུ་ག་ཕྲ་མོ་དེ་ནས་ག་ལེར་ཐོན་བྱུང་། རྟ་ཕོ་གཉིས་དངོས་གནས་འགྲེངས་
བྱུང་། སུག་པ་ཤིན་ཏུ་རིང་ཞིང་། ལུས་ནས་རླངས་པ་ཚ་པོ་སྐྱ་ཐལ་ལེར་འཐུལ་འོངས།
“ཁོར་རོགས་པ་བྱོས།” བདག་གིས་སྨྲས། བྲན་མོས་སྐད་ཅིག་ཉིད་དུ་ཤིང་རྟ་པར་སྲབ་
མཐུར་སྤྲོད་པར་ཉེ། བྲན་མོ་གམ་དུ་བཅར་བ་ཙམ་གྱིས་ཁོས་པང་དུ་བཏབ་ཅིང་། རང་གི་
ངོ་གདོང་བྲན་མོའི་བཞིན་ལ་རེག བྲན་མོས་ཅ་ཅོ་སྒྲོག་གིན་བདག་གི་གམ་དུ་བྱོལ། དེ་
དུས་མོ་ཡི་མཁུར་མགོར་སོ་ཡི་རྗེས་ཤུལ་དམར་པོ་གཉིས་ཀྱང་མངོན་ཏོ། ། “དུད་
འགྲོ།” བདག་གིས་ང་རོ་སྒྲོག་གིན “ཁྱོད་ལ་རྟ་ལྕག་གིས་བྲབ་ཨེ་དགོས” ཞེས་ཀྱང་སྨྲས།
འོན་ཏེ་སྐད་ཅིག་ཉིད་དུ་བདག་གིས་ཁོ་ནི་སུ། གང་ནས་ཡོང་། གང་དུ་ཆས་མིན་མི་ཤེས་
ཤིང་། ད་ལྟ་འདི་ལྟར་མགོན་མེད་བུ་ཡི་སྐྱབས་རོགས་ཡིན་པའང་རྟོགས། ཁོས་ཀྱང་བདག་
གི་བསམ་ཚུལ་རྟོགས་པ་ལྟར་ཁོང་ཁྲོ་བྱ་རྒྱུ་ལྟ་ཅི། ལྡོག་སྟེ་རྟ་ཕོ་ཤིང་རྟར་བཅུག་སྟེ “ཤིང་
རྟར་སྡོད་ཅིག” ཅེས་སྨྲས་བྱུང་། ལམ་ལ་ཆས་རྒྱུ་བསྙོན་དུ་མེད་པ་མངོན་སུམ་ལས་མ་
འདས། བདག་གིས་ཤིང་རྟ་ཡིད་དུ་འོང་བར་རྟོགས། ད་བར་ཤིང་རྟ་འདི་འདྲར་ཞུགས་མྱོང་
117འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མེད་པས་སྤྲོ་བས་མྱོས་ཀྱིན་ལམ་དུ་ཆས་མགོ་བརྩམས། “བདག་གིས་ཤིང་རྟའི་ཁ་ལོ་
གཅུའོ། །ཁྱོད་ཀྱིས་ལམ་ངོ་མི་ཤེས།” བདག་གིས་སྨྲས། ཁོས “དེ་ལྟ་དེ་ལྟར་རོ། །” ཞེས་
སྨྲས་ཤིང་། སླར་ཡང “བདག་ནི་ཁྱོད་དང་ལྷན་ཅིག་མི་བཞུད། བདག་གནས་འདིར་
སྡོད” ཅེས་ལན་དུ་བཏབ་བྱུང་། “མི་ཆོག” ལོ་རཱས་དེ་ལྟར་འབོད་ཀྱིན་ཁྱིམ་དུ་ལོག
མོས་རང་ལ་བགེགས་བར་ཅི་ཞིག་ཕྲད་པར་སྔོན་དཔག་ཐུབ་པ་འདྲ་སྟེ། བདག་གིས་མོས་
སྒོ་ཟྭ་བརྒྱབ་པའི་སྒྲ་རིམ་བཞིན་ཐོས་ཤིང་། བྱ་འཕུར་བ་ལྟར་བར་ཁྱམས་རེ་རེ་བརྒྱུད་ཅིང་།
ཉལ་ཁང་རེ་རེའི་མར་མེ་གཟིམ་ཚུལ་ཡང་མཐོང་བྱུང་། འདི་ནི་ཤིང་རྟ་པ་མོའི་གམ་དུ་
བཅར་མི་བཏུབ་པའི་ཆེད་དུའོ། །བདག་གིས་ཤིང་རྟ་པར “བདག་དང་ལྷན་གཅིག་ཐོན་
ནོ” ཞེས་དང་། མུ་མཐུད “དེ་ལྟ་མིན་ཚེ། བདག་ཀྱང་མི་འགྲོ། བདག་གིས་ཐེངས་འདིའི་
འགྲུལ་བཞུད་ཀྱིས་ན་ཆུང་མ་གང་དེའི་ལང་ཚོ་ཁྱོད་ལ་འབྱིན་མི་སྲིད” ཅེས་སྨྲས། “རྒྱུག་
ཅིག” ཤིང་རྟ་པས་དེ་ལྟར་བསྒྲགས་མ་ཐག་ཤིང་རྟ་ཆུ་ཁར་འཕྱོ་བའི་ཤིང་དུམ་ལྟར་ལམ་དུ་
ཆས་སོང་། སྐབས་དེར་བདག་གིས་ཤིང་རྟ་པའི་ཤེད་ཤུགས་དྲག་པོས་ཁྱིམ་གྱི་སྒོ་ཕྱེ་བའི་སྒྲ་
ཐོས་ཤིང་། སྒོའང་སིལ་བུར་ཐོར་བའི་ཆག་གྲུམ་མཐོང་བྱུང་། དེ་དག་ཐམས་ཅད་མིག་དང་
རྣ་བར་བསམས་ན། སྒོ་ལྔའི་དབང་པོའི་ཡུལ་ལས་འདས་པའི་སྒྱུ་མའི་སྣང་བ་འབའ་ཞིག་
གོ །འགྲུལ་བཞུད་སྐད་ཅིག་མ་འདིས་བདག་མཐའ་མའི་ས་ཚིགས་སུ་བདེ་བར་འབྱོར། མ་
གཞིར་བདག་གི་སྒོ་ཁ་བརྒྱུད་ཚེ་ནད་པའི་ར་སྐོར་དུ་སླེབས་ཐུབ་པ་འདྲ། རྟ་ཕོ་གཉིས་དལ་
ཅག་གེར་འགྲེངས་འདུག ཁ་བ་འབབ་མཚམས་ཆད་སོང་། ར་སྐོར་ཡུག་ཅིག་ཟླ་འོད་
ཀྱིས་རྣམ་པར་བཀྲའོ། །ནད་པའི་ཕ་མའང་འཚུབ་ཆ་ཆེན་པོས་ཁྱིམ་ལས་ཐོན། དེ་ནས་
གཅེན་མོའོ། །ཕལ་ཆེར་ཁོ་ཚོས་བདག་ཤིང་རྟ་ལས་ཕབ་པ་འདྲ། བདག་གིས་ཁོ་ཚོའི་མགོ་
རྔ་མི་ཚང་བའི་གཏམ་གྱི་རྟིང་ཁ་ལོན་ཐབས་བྲལ། ནད་པའི་ཉལ་ཁང་གི་མཁའ་རླུང་གིས་
མི་ཞིག་གི་དབུགས་ཀྱི་རྒྱུ་བ་འགག་སྲིད། སུས་ཀྱང་སྣང་འཇོག་མ་བྱས་པའི་མེ་ཐབ་ལས་
118གཟུགས་འགྱུར་ཟིན་ཐོ།
དུ་བ་འཕྱུར་ན་བདག་གིས་ཤེལ་དྲ་ཕྱེ་སྲིད། འོན་ཏེ་བདག་ནི་འཕྲལ་དུ་ནད་པ་ལྟ་བར་འགྲོ་
འདོད། བདག་གི་ནད་པ་སྟེ། སྐམ་ཅིང་རིད་པའི་བུ་ཆུང་དེ་ཚ་བ་མ་བརྒྱབ། མ་འཚིག་མ་
འཁྱག མིག་གི་བཀྲག་མདངས་ཀྱང་མ་ཉམས། ཁོས་ཚིལ་ལེན་མ་གྱོན་པར་བྱ་སྤུའི་སྟོད་
ལྭ་ཅིག་གྱོན་ནས་ཙོག དེ་ནས་ལག་ཆུང་བདག་གི་མགྲིན་པར་འཁྱུད་ཅིང་། ལྕེ་རྩེ་བདག་
གི་རྣ་རྩར་བླགས་ཏེ། “ཀྱེ། སྨན་པ། བདག་འཆི་རུ་ཆུགས” ཞེས་སྨྲས་བྱུང་། བདག་གིས་
བསམས་ན་གཏམ་དེ་སུས་ཀྱང་མ་ཐོས་པ་འདྲ། ཕ་མ་གཉིས་ཁ་རོག་གེར་ནད་བརྟག་
འབྲས་བུར་སྒུག གཅེན་མོས་ཀྱང་རྐུབ་སྟེགས་ཤིག་ཏུ་བདག་གི་གཤགས་བཅོས་ཁུག་མ་
འཇོག་རྒྱུར་སྒུག བདག་གིས་ཁུག་མ་ལས་སྨན་བཅོས་ཡོ་བྱད་བཙལ། སྐབས་དེར་ཉལ་
ཁྲིའི་སྒང་གི་བུ་ཆུང་དེས་བདག་ལ་ཁོའི་རེ་སྨོན་ཅི་ཡིན་གསལ་འདེབས་བྱེད་བཞིན་པ་
འདྲ། བདག་གིས་འཇབ་ཙེ་གཅིག་གིས་མར་མེའི་སྡོང་བུ་སྲོང་གིན “རེད་ཡ། དཀོན་
མཆོག་གི་ཐུགས་རྗེས་རྟ་ཕོ་བྱིན་ཅིང་། ཤིང་རྟ་པའང་མངགས” ཞེས་སེམས་པ་རྣལ་དུ་
ཕབ་ནས་སྨྲས། དེ་དུས་བདག་གིས་གློ་བུར་དུ་ལོ་རཱ་དྲན་བྱུང་། བདག་གིས་ཅི་ལྟར་བྱས་ན་
ལེགས། བདག་གིས་མོ་ཇི་ལྟར་སྐྱོབ། བདག་ནི་ད་ལྟ་མོ་དང་ལེ་དབར་བཅུས་ཆོད་པའི་
གནས་སུ་ལུས། ཅི་སྟེ་རྟ་ཕོའི་ཁ་ལོ་བསྒྱུར་མ་ཐུབ་ན། བདག་གིས་མོ་ཇི་ལྟ་བུའི་ཚུལ་གྱིས་
ཤིང་རྟ་པའི་བྲང་འོག་ནས་སྐྱོབ། རྟ་ཕོ་དེ་གཉིས་ལ་ཆ་བཞག་ཚེ། སྲབ་མཐུར་ཇི་ལྟར་
བཀྲོལ་ལམ། ཤེལ་དྲ་ཇི་ལྟར་བཅག་གམ། ཁྱིམ་མིས་ཇི་ལྟར་བོས་ཀྱང་དེ་ལྟར་མ་ཉན་པར་
ནད་པར་ཅེར་བྱུང་། “བདག་སྐད་ཅིག་མར་ལམ་དུ་ཆས” བདག་གིས་དེ་ལྟར་སེམས་
ཀྱིན་རྟ་ཕོ་སྡོངས་གྲོགས་སུ་སྦྲན་པར་སེམས་པ་སྐྱིད་བྱུང་། བདག་ནི་གཅེན་མོས་པགས་ལྭ་
འབུད་རྒྱུར་བསྒུགས་ན་མོས་ཀྱང་གྱ་ཚོམ་ཅན་དུ་འདོད་སྲིད། རྒད་པོས་ཆང་ཕོར་བཏེགས་
ཤིང་། དཔུང་མགོར་རེག་པ་ནི་བདུད་རྩིའི་ལག་སྐྱེས་ཀྱི་བརྩེ་བ་ཟབ་མོ་མཚོན་པ་འདྲ།
བདག་གིས་མགོ་བོ་ལྕོག་གོ །ཅི་སྟེ་བདག་གིས་རྒད་པོའི་འདོད་ཚུལ་ཁས་འཆེས་ན་རང་
119འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སེམས་སྐྱོ་སྲིད། རྒན་མོས་ཉལ་ཁྲིའི་གམ་ནས་བདག་ལ་བརྩེ་བའི་གཡབ་མོ་བྱ། རྟ་ཕོས་ཟེ་
བ་གཡོབ་སྟེ་འཚེར་སྐད་སྒྲོག བདག་གི་མགོ་བོ་བུ་ཆུང་གི་བྲང་ཁར་གླན། བདག་གི་རླན་
ཞིང་གཤེར་བའི་སྨ་རས་བུ་ཆུང་ཁོང་འདར་ཤོར་སོང་། བདག་གི་ནད་བརྟག་ལ་ནོར་
འཁྲུལ་ཡེ་ནས་མི་འདུག བུ་ཆུང་བདེ་ཐང་ཡིན་པ་གང་ཞིག ཁྲག་རྩའི་འཁོར་རྒྱུག་
ལེགས་པོ་མེད་པ་ཙམ་མོ། །འདི་ནི་ཨ་མ་མདོ་མེད་དེས་ཀོག་ཧྥེ་ལྡུག་དྲགས་པས་ལན་སོང་།
མ་གཞིར་བུ་ཆུང་བདེ་ཐང་ཡིན་ན་རྡོག་ཐོ་འབུད་ཐེངས་ཤིག་གིས་ཉལ་ཁྲིའི་སྒང་ནས་ཕོབ་
ཅིག འོན་ཏེ་བདག་ནི་སྤྱི་ཚོགས་ལེགས་བཅོས་པ་མིན་པས་བུ་ཆུང་མུ་མཐུད་ཉལ་ན་ཆོག
བདག་ནི་སྡེ་པས་མངགས་པའི་སྨན་པ་སྟེ། འགན་འཁྲིའི་ལྷག་བསམ་དག་པའི་སྨན་པ
ཞིག་གོ །བདག་གི་གླ་ཕོགས་དམའ། འོན་ཏེ་དབུལ་པོར་བསམ་ཤེས་ཐོངས་ཤིང་། རོགས་
རམ་བྱ་རྒྱུར་སྤྲོའོ། །བདག་གིས་ད་དུང་ལོ་རྭའི་འཚོ་ཚིས་སྐྱོང་དགོས། དེ་ལྟར་ན་བུ་ཆུང་
གིས་བཤད་པ་ནོར་མེད། བདག་ཀྱང་འཆི་འདོད། དགུན་གཞུང་རིང་མོ་འདིར་བདག་ཅིའི་
ཕྱིར་གནས་འདིར་ཡོང་ངམ། བདག་གི་རྟ་ཕོ་འཆི་སོང་། སྡེ་པར་སུས་ཀྱང་བདག་ལ་རྟ་ཕོ་
གཡར་མི་འདོད། བདག་ནི་ཕག་ཚང་ལས་ཤིང་རྟ་ཞིག་མི་འདྲུད་ཀ་མེད་རེད། ཅི་སྟེ་གནས་
དེར་རྟ་ཕོ་མེད་ན་ཕག་མོས་འདྲུད་རྒྱུ་ཙམ་མོ། །དེ་ལྟ་དེ་ལྟར་རོ། །བདག་གིས་ཁྱིམ་མིར་
མགོ་བོ་ལྕོག ཁོ་ཚོས་ཅི་ཡང་རྟོགས་མི་སྲིད། ཅི་སྟེ་རྟོགས་ཀྱང་ཡིད་རྟོན་བྱེད་མི་སྲིད།
སྨན་ཤོག་འབྲི་རྒྱུ་སླ། དེ་ལྟ་མིན་ཚེ་འབྲེལ་འདྲིས་བྱ་རྒྱུ་ཤིན་ཏུ་དཀའ་འོ། །དེ་ལྟ་དེ་ལྟར་རོ། །
བདག་གི་ནད་བརྟག་སྨན་བཅོས་ཡོངས་སུ་མཇུག་སྒྲིལ་སོང་། བདག་སླར་ཡང་ཡོང་དོན་
འཕྱུག་འདུག བདག་ནི་གོམས་གཤིས་སུ་གྱུར་པས་ཅི་ཡང་མི་སེམས་ཏེ། སྡེ་པའི་མི་སུ་
ཞིག་གིས་ཀྱང་མཚན་གུང་དུ་བདག་གི་སྒོ་གླེགས་བརྡུངས་ཏེ་མནར་གཅོད་བྱ་བས་སོ། །
ཐེངས་འདིར་ཡང་ན་ཆུང་མ་ལོ་རཱའི་ལང་ཚོའི་མཆོད་པ་འབུལ་དགོས་བྱུང་སོང་། ལོ་རཱ་
བདག་གི་ཁྱིམ་དུ་ལོ་མང་བསྡད། བདག་གིས་མོས་འདི་ལྟའི་ལེགས་སྐྱེས་ཆེན་པོ་ཕུལ་བ་
120གཟུགས་འགྱུར་ཟིན་ཐོ།
མ་རྟོགས་པ་ཅིའི་ཕྱིར། ད་ལྟའི་གནས་བབ་འདིར་བདག་གིས་ཞིབ་འདང་ལེགས་པོ་མི་
རྒྱག་ཀ་མེད་རེད། གང་ལྟར་ཁོ་ཚོར་ང་རོ་སྒྲོགས་ཀྱང་ལོ་རཱ་བདག་ལ་འབྱིན་མི་སྲིད།
སྐབས་དེར་བདག་གིས་ཁུག་མ་བླངས་ཤིང་། པགས་ལྭ་ལེན་པར་རྩོམ་དུས་ཁྱིམ་མི་ཐམས་
ཅད་འགྲེངས་བྱུང་། རྒད་པོས་རྒུན་ཆང་གི་དྲི་མ་བསྣམས་ཤིང་། རྒན་མོས་ཡི་ཆད་ཀྱི་མིག་
ཟུང་ཅེར་ཏོ། །ཁོ་ཚོས་བདག་ལ་ད་དུང་རེ་ལྟོས་ཅི་ཞིག་བྱ་འདོད། གཅེན་མོས་ཁྲག་གིས་
སྦགས་པའི་ལག་འཕྱིད་གཡོབ། དེ་དུས་ཅི་ཡིན་ཆ་མི་འཚལ་མོད། ཅི་ལྟར་ཡང་བུ་ཆུང་
ནད་ཀྱིས་མནར་བ་འདྲ། བདག་བུ་ཆུང་གི་སར་བསྐྱོད་དོ། །ཁོས་ཀྱང་བདག་འཛུམ་གྱིས་
བསུས་སོ། །ཚུལ་དེ་ནི་བདག་གིས་ཁོར་དཀར་པོ་ཆིག་ཐུབ་འབྱིན་ངེས་སྙམ་པ་ལྟར་རོ། །
སྐབས་དེར་རྟ་ཕོ་གཉིས་ཀྱིས་སླར་ཡང་འཚེར་སྐད་སྒྲོག་བྱུང་། འདི་ནི་ལས་དབང་གི་ཕོ་
ཉས་བདག་གི་ནད་བརྟག་ལ་ཕན་གདགས་ཕྱིར་ཡང་ཡིན་སྲིད། བདག་གིས་རྟོགས་སོང་།
དེ་ལྟ་དེ་ལྟར་རོ། །བུ་ཆུང་ནད་ཀྱིས་མནར་འདུག ཁོའི་འཕོངས་ཚོས་གཡས་པར་རྨ་ཁ་
སྦར་མཐིལ་ཙམ་གྱིས་བསྣད། རྒྱ་སེའི་མདོག་ལྟར་རིལ་བུའི་དབྱིབས་སུ་གྲུབ། རྒྱང་ནས་
བལྟས་ཚེ་གཏེར་རྡོ་ཞིག་དང་མཚུངས། འོན་ཏེ་གམ་ནས་བལྟས་ཚེ་རྨ་ཁ་ཤིན་ཏུ་ཆ
ཆེའོ། །སུས་མཐོང་ཡང་མི་འཇིགས་མི་སྲིད་པ་སྟེ། འབུ་ཕྲ་མང་པོ་འདུས་ཤིང་། བདག་གི་
མཐེ་བོང་ཙམ་གྱི་འབུ་ཕྲའི་ལུས་པོ་རྒྱ་སེ་མཚལ་དམར་ཁྲག་གིས་སྦགས། དེ་དག་རྨ་ཁའི་
དབུས་སུ་ནུར་ཏེ་མགོ་བོ་སྐྱ་བོ་འགུལ་ཅིང་། རྐང་ལག་ཀྲབ་ཀྲབ་བྱའོ། །སྙིང་རྗེའི་དགོངས་
ཡུལ་ཅན་གྱི་བུ་ཆུང་། ད་ནི་ཁྱོད་སྐྱོབ་ཐབས་བྲལ་ལོ། །བདག་གིས་ཁྱོད་ཀྱི་རྨ་ཁ་ཆེན་པོ
འདི་མཐོང་སོང་། ཁྱོད་ཀྱི་སྲོག་ཀྱང་གཉན་ཚད་འདིས་འཕྲོགས་སྲིད། ཁྱིམ་མིས་བདག་
གིས་ནད་བརྟག་བྱས་པར་སེམས་པ་སྐྱིད་སོང་། སྐྱིད་དྲགས་ཏེ་གཅེན་མོས་ཨ་མ་དང་། ཨ་
མས་ཨ་ཕ། ཨ་ཕས་མགྲོན་པོར་བཤད། ཁོ་ཚོ་འདི་ལྟར་ར་སྐོར་དབུས་ཟླ་འོད་གོས་སུ་
བཀླུབས་ཏེ་སྐྱིལ་ཀྲུང་དུ་བསྡད་བྱུང་། “ཁྱོད་ཀྱིས་བདག་ཨེ་སྐྱོབ། “བུ་ཆུང་གིས་གྲེ་བ་
121
་ཚབས་འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བརྣངས་ཏེ་དྲིས། མཐར་རྨ་ཁར་ནུར་བའི་ཟུག་གཟེར་གྱིས་བརྒྱལ་སོང་། སྡེ་པ་འདིའི་མི་
ཐམས་
ས་ཅད་རྟག་ཏུ་འདི་ལྟར་ཏེ།
ཚོས་དད་པ་རྙིང་པ་བོར་སོང་།
སྨན་པས་བསྒྲུབ་མི་བཏུབ་པའི་རེ་བ་ཤ་སྟག་འདོན། ཁོ་
མཆོད་དཔོན་ཁྱིམ་གྱི་དབུས་སུ་བསྡད་དེ་མཆོད་པའི་གོན་
པ་དབྲལ་མོད། ལྷ་རྗེས་ཀྱང་ཤིན་ཏུ་བཅོས་དཀའ་འོ། །དེ་ལྟ་དེ་ལྟར་ཏེ། ཁོ་ཚོས་ཅི་ཞིག་བྱ་
འདོད་ཀྱང་དེ་ལྟར་བྱོས། བདག་ནི་རང་ཉིད་ཀྱི་འོས་སྦྱོར་ལྟར་ཡོང་བ་མིན། ཅི་སྟེ་ལྷར
བཀུར་བཟོས་ཀྱི་བཀའ་བསྒོས་ཚེ་བདག་གིས་ཀྱང་དེ་ལྟར་བྱའོ། །བདག་སྟེ། སྡེ་པའི་སྨན་
པ་ཞིག ཐ་ན་བྲན་མོའང་དབང་དུ་མི་བཏུབ་པ་ཞིག་ལ་ད་དུང་རེ་སྨོན་ཅི་ཞིག་མཆིས་
སམ། ཁོ་ཚོ་སྟེ། ཁྱིམ་མི་དང་། སྡེ་པའི་བགྲེས་སོང་ཚོ་སླེབས་བྱུང་། ཁོ་ཚོས་བདག་གི་གོན་
པ་ཕུད་ཅིང་། མཆོད་དཔོན་གྱིས་སྣ་དྲངས་པའི་སློབ་མའི་མཉམ་གཞས་ཚོགས་པ་ཞིག་
ཁང་པའི་མདུན་དུ་འགྲེངས། དེ་ལྟར་གཞས་བཏང་སོང་། དབྱངས་རྟ་སྟབས་བདེ་ཞིང་།
གཞས་ཚིག་ནི་འདི་ལྟ་སྟེ།
ཁོའི་གོན་པ་ཕུད། ཁོས་ནད་བཅོས་སྲོག་སྐྱོབ་བྱ།
ཅི་སྟེ་ནད་བཅོས་མ་བྱས་ན། ཁོ་གསོད་དོ། །
ཁོ་ནི་སྨན་པ་ཙམ་མོ། །སྨན་པ་ཙམ་མོ། །
དེ་ནས་བདག་གི་གོན་པ་ཆ་ཚང་ཕུད་སོང་། བདག་གིས་མཛུབ་མོས་སྨ་ར་ཤད་ཀྱིན་
མགོ་བོ་འཁྱོག་ཅིང་། ཁ་རོག་གེར་ཁོ་ཚོར་བལྟས། བདག་གི་སྒམ་བརླིང་གི་ཚུགས་ཀ་
ཐམས་ཅད་ལས་རྒྱལ་སོང་། བདག་གིས་སྣང་འཇོག་ཅི་ཡང་མེད་པར་དེ་ལྟར་བྱས། ཅིའི་
ཕྱིར་ཞེ་ན། ཁོ་ཚོས་བདག་གི་རྐང་ལག་ནས་བཟུང་སྟེ་ཉལ་ཁྲིའི་སྒང་དུ་བཞག་པས་སོ། །ཁོ་
ཚོས་བདག་གྱང་གི་ཁ་སྤྲོད་གང་ཞིག རྨ་ཁ་དང་ཁ་ཐག་ཉེ་བའི་གམ་དུ་བཞག དེ་ནས་
ཐམས་ཅད་ཕྱིར་ཐོན་སོང་། སྒོ་བརྒྱབ་སོང་། གཞས་ཀྱང་གཏོང་མཚམས་ཆད་སོང་། ཟླ་བ་
སྤྲིན་གསེབ་ཏུ་རྒྱུ། མལ་ཆས་ཚ་སོབ་སོབ། རྟ་ཕོའི་མགོ་བོ་ཤེལ་དྲའི་ངོས་ལས་རབ་རིབ་
122གཟུགས་འགྱུར་ཟིན་ཐོ།
ཏུ་མངོན་འོངས། “ཁྱོད་ཀྱིས་ཨེ་ཤེས། “བུ་ཆུང་དེས་བདག་གི་གམ་ནས “བདག་གིས་
ཁྱོད་ལ་ཡིད་རྟོན་ཐབས་བྲལ། ཁྱོད་ཀྱང་གནས་འདིར་བོར་བ་འདྲ། བདག་ལ་རོགས་པ་བྱ་
རྒྱུ་ལྟ་ཅི། ལྡོག་སྟེ་འཆི་ཁ་མའི་ཉལ་ཁྲིར་འཚང་ག་རྒྱག བདག་ནི་ཁོང་ཁྲོས་ཁྱོད་ཀྱི་མིག་
འབྲས་ཕྱུངས་འདོད” ཅེས་སྨྲས་བྱུང་། “དེ་ལྟ་དེ་ལྟར་རོ། །” བདག་གིས་སླར་ཡང “འདི་
ནི་མཚན་ཤས་སོ། །འོན་ཏེ་བདག་ནི་སྨན་པའོ། །བདག་གིས་ཅི་ཞིག་བྱ་དགོས། ཡིད་རྟོན་
བྱོས། བདག་ཀྱང་ཤིན་ཏུ་དཀའ་ཞིང་དུབ” ཅེས་སྨྲས། “ཁྱོད་ཀྱིས་དགོངས་དག་ཞུས་པར་
འདོད་བློ་ཚིམ་དགོས་སམ། འོ། བདག་ནི་ནམ་ཡང་འདི་ལྟར་ཏེ། འདོད་བློ་མི་ཚིམ་མི་སྲིད་
དོ། །བདག་གིས་མི་ཡུལ་འདིར་རྨ་ཁ་ལྟ་ན་སྡུག་པ་ཞིག་བཙས། འདི་ནི་བདག་གི་རྒྱགས་
ཕྱེ་ཡང་ངོ་། །” “གྲོགས་པོ་ན་ཆུང་ཀྱེ།” བདག་གིས་སླར་ཡང “ཁྱོད་ཀྱིས་ནམ་ཡང་རྨ་
ཁ་ཁོ་ནར་སེམས་ཚེགས་བྱ། བདག་གིས་ཐག་རིང་ཐག་ཉེའི་ནད་པ་དུ་མར་སྨན་བཅོས་
བྱ་མྱོང་། སྲོང་པོར་སྨྲས་ན། ཁྱོད་ཀྱི་རྨ་ཁ་ཚབས་མི་ཆེ། འདི་ནི་རྐོ་མའི་སོ་ཁས་བསྣད་པ་
ཞིག་གོ །ཕལ་མོ་ཆེས་ནགས་ཚལ་དུ་རྐོ་མ་རྒྱག་པའི་སྒྲ་མི་ཐོས་པས་དེ་ལྟར་སྟེས་དབང་
དུ་རྨས་པ་མང” ཞེས་སྨྲས། “ཨེ་རེད། ཡང་ན་བདག་ཚ་བས་བརྒྱལ་སྒང་དུ་མགོ་སྐོར་
གཏོང་ཨེ་འདོད།" “མ་ཡིན། འདི་ནི་ཁྱོད་ཀྱིས་བླ་སྨན་པ་ཞིག་གི་སྨན་དཔྱད་ཀྱི་གཏམ་
དུ་སོམས་ཤིག” བདག་གིས་བཤད་པ་བུ་ཆུང་གི་རྣ་བའི་བདུད་རྩིར་གྱུར་ཅིང་། སེམས
པ་རྣལ་དུ་ཕབ་སོང་། ད་ལྟ་བདག་གིས་རང་ཉིད་ཇི་ལྟར་སྐྱོབ་ཐབས་ལ་ཞིབ་འདང་རྒྱག་
དགོས། རྟ་ཕོ་གཉིས་སྔར་བཞིན་རང་གནས་སུ་འགྲེངས་འདུག བདག་གིས་གོན་པ་དང་།
པགས་ལྭ། ཁུག་མ་བཅས་བསྡུ་གསོག་བརྒྱབ། གོན་པ་གྱོན་རྒྱུའང་ཁོམ་པ་ཆུད་འཛའ་བའི་
རྒྱུ་རུ་མཐོང་བྱུང་། རྟ་ཕོ་གཉིས་སྔར་ལྟར་ངང་སྒུག་མི་བཏུབ་པའི་ཚུལ་གྱིས་འགྲེངས་བྱུང་།
བདག་ཕལ་ཆེར་ཉལ་ཁྲི་འདི་ནས་རང་གི་ཉལ་ཁྲིའི་སྒང་མཆོངས་པ་འདྲ། རྟ་ཕོ་ཞིག་གིས་
བདག་གི་བསམ་ཚུལ་རྟོགས་ཏེ་ཤེལ་དྲའི་གམ་ནས་བཤོལ་སོང་། བདག་གིས་མཁོ་ཆས་
123འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཤིང་རྟའི་སྒང་དུ་འཕངས།
འཕངས་དྲགས་ཏེ་པགས་ལྭའི་ཕུ་རུང་ལྕགས་ཀྱུར་འཁོན་སོང་།
ཤིན་ཏུ་ལེགས་སོ། །བདག་གིས་གློག་དམར་འཁྱུག་འདྲས་ཤིང་རྟར་ཞུགས། སྲབ་མཐུར་
ག་ལེར་དཀྲུགས། འོན་ཏེ་རྟ་ཕོ་གཉིས་ཀྱིས་ཕྱོགས་སོ་སོར་འདྲུད་པས་ཤིང་རྟ་གང་བྱུང་དུ་
འཁོར་ཅིང་། ཤིང་རྟའི་རྒྱབ་ཀྱི་པགས་ལྭའང་རླུང་བུས་གཡོབ་བྱུང་། “རྒྱུགས་ཤིག” བདག་
གིས་བོས། ལྡོག་སྟེ་རྟ་ཕོའི་བང་རྩལ་གྱིས་ཤིང་རྟ་འདྲུད་རྒྱུ་ལྟ་ཅི། རུས་སྦལ་གྱི་ནུར་བགྲོད་
ལྟར་གངས་འཁྱགས་ཀྱིས་གཙེས་པའི་འབྲོག་སྟོང་ན་རྒྱུའོ། །སྐབས་དེར་རྒྱབ་ཕྱོགས་ནས་
བྱིས་པ་དེ་དག་གིས་གཞས་གསར་པ་བླངས་པ་ཐོས་འོངས། གཞས་ཚིག་ནི་འདི་ལྟ་སྟེ།
དགའ་འབོད་བྱོས། ནད་པ་ཚོ།
སྨན་པ་ཉལ་ཁྲིའི་སྒང་བསྙལ་ཏེ་ཁྱོད་ཚོའི་རོགས་ཟླར་བསྒྲོན་ཏོ། །
དེ་ལྟར་ན་བདག་ནམ་ཡང་ཁྱིམ་དུ་ལོག་མི་བཏུབ། བདག་གི་ཚོང་ཁ་རྒྱུགས་པའི་
སྨན་བཅོས་ཁང་དེའང་ཅི་ལྟར་བྱ། སྨན་པ་གཞན་ཞིག་གིས་བདག་པོ་ཨེ་རྒྱག དེ་ལྟར་
ཡིན་མི་སྲིད་དེ། ཁོས་བདག་གི་ཚབ་ནམ་ཡང་བྱ་མི་བཏུབ། ཤིང་རྟ་པ་ལྟས་ངན་དེས་ཀྱང་
བདག་གི་ཁྱིམ་དུ་མ་རུངས་པ་ཅི་ཞིག་རྩོམ་གྱིན་ཨེ་ཡོད། ལོ་རཱའི་ལང་ཚོའི་མེ་ཏོག་བཀོག་
གམ། བདག་ནི་མུ་མཐུད་དེ་ལྟར་ཞིབ་འདང་རྒྱག་མི་ནུས། བདག་གིས་འཇིག་རྟེན་པའི་
ཤིང་རྟར་ཞུགས་ཤིང་། འཇིག་རྟེན་ལས་འདས་པའི་རྟ་ཕོའི་ཁ་ལོ་བསྒྱུར་གྱིན་གཅེར་བུར་
རྨོངས་པ་ངོ་མཚར་སྐྱེ་བའི་དུས་རབས་འདིའི་འཁྱག་གྲང་གིས་གཙེས། བདག་ལྟ་བུའི་རྒད་
པོ་ཞིག་འདི་ལྟར་དམིགས་མེད་དུ་ཉུལ་ལོ། །བདག་གི་པགས་ལྭ་ཤིང་རྟའི་རྒྱབ་ཕྱོགས་ནས་
རླུང་བུས་གཡོབ་མོད། བདག་གི་ལག་པས་འཛིན་ཐབས་བྲལ་ཅིང་། རྐང་ལག་མཉེན་པའི་
བདག་གི་ནད་པ་སུས་ཀྱང་འཛིན་འདོད་མི་བྱ། མགོ་སྐོར་ཐེབས་སོང་། མགོ་སྐོར་ཐེབས་
སོང་། མཚན་གུང་དུ་གཡོ་ཐབས་ཀྱིས་བསླུས་པའི་སྒོ་དྲིལ་བསྒྲགས་ཐེངས་ཤིག་གིས།
བདག་ནམ་ཡང་ཟློག་དཀའ་བའི་གཡོ་ཇུས་ཀྱི་ཀློང་དུ་འཕྱན་འདུག
124གཟུགས་འགྱུར་ཟིན་ཐོ།
རྟ་རྩེད་ར་བའི་ཁང་ཀླད་དུ།
ཅི་སྟེ་རྟ་རྩེད་ར་བར་གཟུགས་གཞི་སྐྱོ་ལ། གློ་གཅོང་ཕོག་པའི་རྟ་རྩལ་མ་ཞིག་འགྲོས་
མི་བརླིང་བའི་རྟ་ཕོར་ཞོན་ཅིང་། ངལ་བས་དུབ་པའི་ལྟད་མོ་བའི་མདུན་སྦྱིན་བདག་
གདུག་རྩུབ་ཅན་གྱི་ལག་པའི་ལྕག་གིས་བྲབ་ན། ནམ་ཡང་ཟོ་ཆུན་འཁོར་འདྲའི་ཚུལ་གྱིས་
སྐོར་བ་བསྐོར་ཏོ། །མོ་ནི་ལུས་ལ་ལྭ་བ་དམ་པོ་གྱོན་པ་གང་ཞིག རྟ་ཕོ་འཕུར་བ་ལྟར་ཤིན
ཏུ་མྱུར་ཞིང་། སྙིམ་པར་གྲངས་མེད་འོ་ཡི་སྦྱོར་བ་དང་བཅས་ལུས་པོ་ཡམ་ཡོམ་དུ་འདར་
སྲིད། ཅི་སྟེ་དེ་ལྟའི་འཁྲབ་སྟོན་ཡང་རོལ་མོ་ཚོགས་པའམ། རླུང་གཡབ་འཕྲུལ་འཁོར་གྱི་
ཟམ་མི་ཆད་པའི་འུར་སྒྲའི་ཀློང་བརྩམས་པ་གང་ཞིག ཚེ་སྲོག་གི་མཚོན་དོན་གཉོམ་པའི་
འབྱུང་འགྱུར་གྱི་ཚོན་རྩིས་དབུལ་ཞིང་། ལྟད་མོ་བའི་བྲག་ཅ་འཁོར་འདྲའི་ཐལ་མོའི་རྡེབ་
སྒྲའི་ཀློང་མཇུག་སྒྲིལ་ཚེ། ལྟ་སྟེགས་ཀྱི་བླར་བསྡད་པའི་གཞོན་ནུ་ཞིག་གིས་རྡོ་སྐས་རེ་རེ
བཞིན་བབས་ཤིང་། ལྟད་མོ་བའི་རྐུབ་སྟེགས་རེ་རེ་བཞིན་བརྒྱུད་མཐར་རྟ་རྩེད་ར་བར་སྐད་
མགོ་མཐོན་པོས། མཚམས་འཇོག་བྱོས་ཞེས་སྨྲ་སྲིད། དེ་ལྟའི་སྐད་སྒྲ་ཡང་རོལ་མོ་རུ་ཁག་
གི་དུང་བརྡའི་དོ་ཟླར་ནུས་སོ། །
འོན་ཏེ་ཐམས་ཅད་དེ་ལྟའི་ཚུལ་ལྟར་མ་ཡིན་པ་སྟེ། དེའང་འཁྲབ་ཡོལ་འབྱེད་མཁན་
གྱིས་དུང་པའི་གཟབ་མཆོར་སྤྲས་ཤིང་། རྣམ་འགྱུར་རྫིག་པོས་འཁྲབ་ཡོལ་ཕྱེའོ། །དེ་ལྟར་
སྐད་ཅིག་མར་བཞིན་རས་དཀར་ལ་ཅུང་ཟད་དམར་མདངས་རྒྱས་པའི་མཛེས་མ་ཞིག་
125འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྟེགས་བུར་བྱོན་ཏོ། །སྦྱིན་བདག་ནས་ཀྱང་ལྷག་བསམ་རྣམ་དག་གིས་མོའི་མིག་མདངས་
ང་སྒུག་བྱ་བ་གང་ཞིག གང་དེའི་མདུན་ན་འདུལ་སྦྱོང་བྱས་པའི་སྲོག་ཆགས་ཤིག་
དང་འདྲ་བར་དབུགས་ཀྱི་རྒྱུ་བ་སྙོམས་ཤིང་། ཡིད་གཟབ་སྒོས་རྟ་ཕོ་ངང་སྒོང་གི་སྒ་རུ་
བཞུགས་སུ་གསོལ་སྲིད། ཚུལ་འདི་ནི་སྙིང་ཉེ་བའི་ཚ་མོ་གོལ་ལམ་དུ་འཕྱན་པར་མི་བཟོད་
པ་ལྟར་རོ། །དེ་ལྟར་ལྕག་གིས་མ་བྲབ་པའི་གོང་གྱ་ཚོམ་དུ་གནས་ཤིང་། ལྕག་སྣེ་བརྡབས་
པའི་སྒྲའང་གྲག་རྒྱུར་ཚོད་འཛིན་བྱས། ཁོས་ཁ་བྲག་ཕུག་ལྟར་གདངས་ཏེ་རྟ་ཕོའི་རྗེས་
ནས་སྙེག་གིན་རྟ་རྩལ་མ་གང་དེའི་མཆོངས་རྒྱུག་ལ་ཅེར། འདི་ནི་མོའི་འཁྲབ་སྟོན་གྱི་སྒྱུ་
རྩལ་ཁྱད་དུ་འཕགས་པ་འདི་ཇི་ལྟར་བྱུང་བ་མི་རྟོགས་པའི་ཚུལ་ལྟར་རོ། །ཁོས་དབྱིན་སྐད་
ལམ་ནས་མོར་སེམས་ཆུང་བྱོས་ཞེས་སྨྲས་ཤིང་། སླར་ཁོང་ཁྲོ་ཆེན་པོས་ཨ་ལོང་ཁྱེར་བའི་
ཨ་ཙ་རར་ཡིད་གཟབ་བྱོས་ཞེས་ཀྱང་དྲན་སྐུལ་བྱས། སྐབས་དེར། བར་སྣང་དུ་མགོ་རྟིང་
བསློགས་པའི་འཁྲབ་སྟོན་ཉེན་ཁ་ཅན་གྱི་སྐབས་དེར། ཁོས་ལག་ཟུང་མཐོན་པོར་བཏེགས་
ཏེ་རོལ་མོ་དཀྲོལ་མཚམས་འཇོག་རྒྱུའི་བརྡ་བསྟན་ཏོ། །མཐར་རྟ་རྩལ་མ་ཆུང་ཆུང་དེ་རྟ་
ཐོག་ནས་སྐྱོར་ཏེ་ཕབ་ཅིང་། མོའི་མཁུར་ཚོས་གཡས་གཡོན་ལ་བརྩེ་བའི་འོ་བསྐྱལ་བས་
ལྟད་མོ་བའི་དགའ་འབོད་ཀྱིས་ཚོགས་ར་གཏམས་སོ། །སྐབས་དེར། ཁོས་བུ་མོ་ཆུང་ཆུང་
དེ་སྐྱོར། མོས་ས་རྡུལ་འཚུབ་ཅིང་ལྡིང་བའི་ཚོགས་རར་རྐང་ཆུང་གི་རྟིང་ཀ་བཏེགས་ཤིང་།
སྙིམ་པའི་པདྨོ་འཛུམ། མཐར་སྙིང་ཉེ་བའི་ལྟག་པ་ཕྱིར་དགྱེ་སྟེ་དེ་ལྟའི་སྤྲོ་སྣང་ལྟད་མོ་བ་
དང་ལྷན་ཅིག་མྱོང་རོལ་བྱས་སོ། །ཅིའི་ཕྱིར་ཞེ་ན། སྐབས་དེར། ལྟ་སྟེགས་ཀྱི་བླར་བསྡད་
པའི་ལྟད་མོ་བ་དེས་ངོ་གདོང་སྒྲོམ་སྐྱོར་ལ་བསྙེས་ཤིང་། འཁྲབ་སྟོན་པ་ཚོགས་ར་ལས་
གཤོལ་བའི་སྐབས་དེར། ཁོ་ནི་རྨི་ལམ་གྱི་འཇིགས་དངངས་ཀློང་ནས་སད་མི་བཏུབ་པ་
ལྟར་རང་དབང་མེད་པར་ངུ་ཤོར་བས་སོ། །
126གཟུགས་འགྱུར་ཟིན་ཐོ།
ཁྲིམས་ཀྱི་སྒོ་ཁར།
ཁྲིམས་ཀྱི་འཇིག་རྟེན་བགྲོད་བྱེད་ཀྱི་སྒོ་ཁར་སྒོ་སྲུང་བ་ཞིག་མཆིས་སོ། །སོ་ནམ་པ་
ཞིག་གམ་དུ་བཅར་ཏེ་ཁྲིམས་སྒོར་བགྲོད་རྒྱུའི་ཞུ་བ་ཕུལ། འོན་ཏེ་ཆོག་མཆན་མ་ཐོབ།
ཁོས་བསམ་གཞིག་གང་མང་བྱས་ཏེ་འབྱུང་འགྱུར་བགྲོད་ན་ཨེ་ཆོག་ཅེས་དྲིས། སྒོ་སྲུང་
བས “ཆོག འོན་ཏེ་ད་ལྟ་བགྲོད་མི་ཆོག” ཅེས་སྨྲས། ཁྲིམས་སྒོ་ནམ་རྒྱུན་ལྟར་ཕྱེ་ཞིང་།
སྒོ་སྲུང་བ་གཞོགས་གཅིག་ཏུ་འགྲེངས་པས་ཁོས་མགོ་བོ་བསྲིངས་ཏེ་ནང་ལོགས་སུ་ཅི་
དགར་བལྟས། སྒོ་སྲུང་བས་ཚུལ་དེ་མཐོང་སྟེ་འཛུམ་དམུལ་དམུལ་ངང “ཁྱོད་ལ་བགྲོད་
འདོད་སྐོམ་པ་ཆུ་འདོད་ལྟར་ཡོད་ན། བདག་གི་བཀག་རྒྱ་མ་བརྩིས་པར་བགྲོད་ཅིག འོན་
ཏེ་བདག་ནི་ཤིན་ཏུ་བཙན་ནོ། །བདག་ཀྱང་རིམ་པ་དམའ་བའི་སྒོ་སྲུང་བ་ཞིག་ཡིན་ན།
ཚོམས་ཆེན་དུ་བདག་ལས་བཙན་པ་དུ་མ་མཆིས་ཤིང་། གཅིག་ལས་གཅིག་ལྷག་གོ །
ཁྱད་པར་དུ་བདག་ནི་སྒོ་སྲུང་བ་གསུམ་པ་མཐོང་བ་ཙམ་གྱིས་སྐྲག” ཅེས་སྨྲས། སོ་ནམ་
པས་རང་ཉིད་ལ་དེ་ལྟའི་དཀའ་སྡུག་འཕྲད་སྙམ་པ་བསམ་ཡུལ་ལས་འདས་ཤིང་། གཏན་
ཚིགས་ལྟར་ན། ཁྲིམས་སྒོ་ནམ་ཡང་ཐམས་ཅད་ལ་ཕྱེ་བ་མ་ཡིན་ནམ་སྙམ། ཁོས་ཀོ་བའི་ལྭ་
རིང་ནག་པོ་གྱོན་པའི་སྒོ་སྲུང་བའི་ཆེ་ཞིང་སྙུང་བའི་སྣ་ཁུང་དང་། གནག་ཅིང་སྟུག་པའི་
སྨ་རར་མཉམ་འཇོག་བྱེད་ཀྱིན་མ་འོངས་པར་ཆོག་མཆན་འཐོབ་ཚེ་བགྲོད་ན་ལེགས་སྙམ།
སྐབས་དེར་སྒོ་སྲུང་བས་རྐུབ་སྟེགས་ཆུང་ངུ་ཞིག་བྱིན་ཏེ་སྒོ་ཁར་ཙོག་ཏུ་བཅུག ཁོས་ཀྱང་
127འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གནས་དེར་ཉིན་ཞག་རེ་རེ་དང་། ལོ་ཟླ་རེ་རེ་བཞིན་སྒུག ནམ་ཞིག་ཁྲིམས་སྒོར་བརྫངས་
ན་སྙམ་ཞིང་། རེ་ཞུའི་ཚིག་གིས་སྒོ་སྲུང་བའང་དུབ་སྐད། སྒོ་སྲུང་བས་རྟག་ཏུ་ཁོར་ཕ་ཡུལ་
གྱི་གནས་ཚུལ་ལ་སོགས་པ་མང་པོ་དྲིས། འོན་ཏེ་དེ་དག་ནི་སྐྱོ་ཡུས་ཀྱིས་གཏམས་པའི་
འདས་དོན་མིན་པ་གང་ཞིག མི་དཔོན་གྱིས་བྲན་ཕོར་ཚ་འདྲི་བྱ་བའི་ཚུལ་ལྟར་སྣང་
ངོ་། །དེ་ལྟ་དེ་ལྟར་ཏེ། སྒོ་སྲུང་བས་ཁོ་ནམ་ཡང་ཁྲིམས་སྒོར་བགྲོད་དུ་མ་བཅུག ཁོས་
ཁྲིམས་སྒོར་བགྲོད་རྒྱུའི་འདུན་པ་ཉག་གཅིག་བསྒྲུབ་ཕྱིར་རྩ་ཆེའི་བདོག་པ་གྱ་ནོམ་པ་བྱིན།
སྒོ་སྲུང་བས་ཀྱང་ཇི་ལྟར་བྱིན་ན་དེ་ལྟར་བླངས་མོད། རྟག་ཏུ “བདག་གིས་འདི་ལྟར་བྱ་བ་
ཁྱོད་ལ་སེམས་ཚེགས་མི་འབྱུང་བའི་ཕྱིར” ཞེས་སྨྲའོ། །ལོ་ངོ་དེ་དག་རིང་ཁོས་མིག་ཟུང་
མ་གཡེངས་པར་སྒོ་སྲུང་བར་ཅེར། དེ་དུས་སྒོ་སྲུང་བ་གཞན་ཐམས་ཅད་བརྗེད་ཅིང་། འདི་
ཉིད་ཁོ་ན་ལམ་གྱི་བཀག་རྡོ་འབའ་ཞིག་ཡིན་པར་སོམས། ཐོག་མར་རང་གི་ལས་དབང་ལ་
འཁང་ར་བརྩམས། རིམ་བཞིན་རྒས་ཏེ་ངག་ཚིག་ལྡབ་ལྡིབ་ཏུ་གྱུར་ཏོ། །མཐར་བྱིས་པའི་
སྣང་བས་གཏམས་སོང་། དེ་ལྟར་སྒོ་སྲུང་བའི་གོང་བའི་ལྗི་བའི་གྲངས་ཀྱང་རྟོགས་ཤིང་། ལྗི་
བ་དེ་དག་ལ་གང་དེའི་བློ་ཁ་འགུག་རྒྱུའི་ཞུ་བ་ཡང་ཡང་ཕུལ་མྱོང་། མཐར་ཁོའི་འདྲེན་
བྱེད་རབ་རིབ་ཏུ་གྱུར་ཏོ། །འདི་ནི་ཡུལ་གྱི་སྣང་བ་མུན་པས་བསྒྲིབས་པའམ། ཡུལ་ཅན་
གྱི་དབང་པོ་ཉམས་པ་ཅི་ཡིན་མ་རྟོགས་མོད། དེ་ལྟའི་མུན་ནག་ཀློང་ནས་འོད་ཀྱི་ཉག་མ་
ཞིག་ཁྲིམས་སྒོ་ནས་ནམ་ཡང་བཀྱེ་བ་མཐོང་། ཁོ་ད་ལྟ་ཚེ་སྲོག་གི་མཐའ་མའི་ས་ཚིགས་སུ་
འབྱོར། འཆི་ཁ་མའི་གནས་སྐབས་འདིར་སྒོ་སྲུང་བར་ཡེ་ནས་འདྲི་མ་མྱོང་བའི་མི་ཚེའི་
གནས་ལུགས་ཀྱང་རྟོགས། སྐབས་དེར་ཁོ་སྒོ་སྲུང་བ་དང་བལྟོས་ན་མིའུ་ཐུང་གི་ཚུལ་ལྟར་
སྣང་། དེའི་ཕྱིར་སྒོ་སྲུང་བས་སྐེད་པ་གུག་སྟེ་ཁོར་རྣ་བ་བླགས། འོན་ཏེ་སོ་ནམ་པ་ཉམ་ཆུང་
དེར་ནམ་ཡང་རྔོ་ཐོགས་ཐབས་བྲལ་ལོ། །སྒོ་སྲུང་བས “ཁྱོད་ཀྱིས་ད་དུང་ཡང་སྙིང་ཅི་ཞིག་
འདྲི་འདོད" ཅེས་དྲིས་ཤིང་། སླར་ཡང “ཁྱོད་ནི་བརྐམ་ཆགས་ཅན་ནོ" ཞེས་ཀྱང་སྨྲས།
128གཟུགས་འགྱུར་ཟིན་ཐོ།
ཁོས “ཐམས་ཅད་ཁྲིམས་སྒོ་འགྲིམ་འདོད་པ་མིན་ནམ” ཞེས་ལན་འདེབས་ཀྱིན “འོན་
ཏེ་ལོ་ངོ་དེ་དག་རིང་བདག་མ་གཏོགས་སུས་ཀྱང་ཁྲིམས་སྒོར་བགྲོད་རྒྱུའི་ཞུ་བ་མི་འཐེན་
པ་ཅི” ཞེས་དྲིས། སྒོ་སྲུང་བས་ངལ་བས་དུབ་ཅིང་། རྣ་བའི་དབང་པོ་རྒུད་པའི་སོ་ནམ་པ་
ཉམ་ཆུང་དེའི་རྣ་རྩར་སྐད་མགོ་མཐོན་པོས “གནས་འདིར་ཁྱོད་མ་གཏོགས་སུ་ཞིག་ཀྱང་
བགྲོད་མི་ཆོག ཅིའི་ཕྱིར་ཞེ་ན། ཁྲིམས་སྒོ་ཁྱོད་ཁོ་ནར་ཕྱེ་བས་སོ། །ད་ལྟ་བདག་གིས་རྒྱག་
གོ” ཞེས་སྨྲས་སོ། །འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚན་རིག་ཁང་ཞིག་ལ་ཕུལ་བའི་སྙན་ཞུ་ཞིག
གུས་པར་འོས་པའི་ཚན་རིག་ཁང་གི་སྐུ་ཞབས་ཚོ།
ཁྱོད་ཅག་གི་རེ་འདུན་ལྟར། བདག་གིས་རང་ཉིད་སྐྱེ་བ་སྔ་མ་སྤྲེལ་ལུས་སུ་བླངས་
པའི་སྙན་ཞུ་ཞིག་འབུལ་ལོ། །
བློ་ཕམ་གྱི་ཡུལ་དུ་གྱུར་པ་ནི་ཁྱོད་ཅག་གི་རེ་འདུན་མ་ལུས་པ་སྐོང་མི་བཏུབ་པ་སྟེ།
བདག་སྤྲེལ་རིགས་ནས་གྱེས་ཏེ་མི་ལོ་ལྔ་འགོར་སོང་། དེ་ལྟའི་དུས་ཡུན་ལོ་ཐོའི་ཐོག་ནས་
བལྟས་ཚེ། སེ་གོལ་གཏོགས་པའི་ངང་ཚུལ་ལས་མ་འདས་མོད། བདག་ལྟ་བུར་ཆ་བཞག་ཚེ།
རྟ་ཕོའི་ཉིན་ལམ་བཅོ་བརྒྱད་ཀྱི་འགྲུལ་བཞུད་ལྟར་ཁ་ཐག་ཤིན་ཏུ་རིང་སོང་། ལམ་དུ་ལན་
རེར་མི་སྣ་གྲགས་ཅན་གྱི་གྲོགས་ཀྱི་སྐྱོར་ཡ་ཐོབ་ཅིང་། ལན་རེར་ཁ་ཏའམ། དགའ་འབོད།
རོལ་མོ་སོགས་ཀྱི་འདུ་འཛི་ཆེའོ། །འོན་ཏེ་བདག་ནམ་ཡང་ཁེར་འགྲོ་ཁེར་འདུག་སྟེ། ལམ་
གྲོགས་ཐམས་ཅད། སྲོང་པོར་སྨྲས་ན། གཟེབ་ནས་ཐར་བ་ཤ་སྟག་གོ །དེ་དུས་བདག་གིས་
རིགས་རྒྱུད་ཀྱི་ལ་རྒྱ་དང་། བྱིས་པའི་ལོ་ཟླའི་དྲན་འཆར་དོར་ཚེ། ད་ལྟའི་གཡུར་ཟའི་གྲུབ་
འབྲས་འདི་འཐོབ་མི་སྲིད། ཏག་ཏག འདུན་པ་དོར་རྒྱུ་གང་ཞིག་ནི་བདག་གི་འཛེམ་བྱ
ཉག་གཅིག་གོ །བདག སྤྲེལ་རང་དབང་ཅན་ཞིག་ལ་འཛེམ་བྱ་མཆིས་པ་ཤིན་ཏུ་མཚར་
རོ། །དེ་ལྟའི་ཕྱིར་དྲན་ཡང་ཅི་འདྲའི་མག་མོག་གི་ཚུལ་ལས་མ་འདས་སོ། །ཅི་སྟེ་མིའི་
རིགས་ལ་མོས་པ་ཡོད་ཚེ། དེ་དུས་བདག་གིས་གནམ་སའི་སྒོ་ཆེན་བརྒྱུད་ནས་འདས་
130གཟུགས་འགྱུར་ཟིན་ཐོ།
སོང་གི་ལོ་ཟླར་བགྲོད་ཆོག འོན་ཏེ་བདག་རང་དབང་མེད་པར་མདུན་ཕྱོགས་སུ་དེད་
དྲགས་པས་སྒོ་ཆེན་ཉིན་རེ་བཞིན་ཇེ་དམའ་ཇེ་དོག་ཏུ་གྱུར་རོ། །ལྡོག་སྟེ་བདག་ནི་མིའི་
རིགས་ཀྱི་འཇིག་རྟེན་ནས་བདེ་སྐྱིད་དང་། བདེ་འཇགས་ཀྱི་སྣང་བས་མྱོས། བདག་གི་
ལྟག་རྒྱབ་ནས་ལྡང་བའི་འདས་སོང་གི་རླུང་དམར་དེའང་གཉོམ་པོར་གྱུར་སོང་། ད་ལྟ་
བདག་གི་རྐང་མཐིལ་ནས་ལྡང་བའི་བསིལ་རླུང་ཙམ་མོ། །རླུང་བུ། ཐག་རིང་གི་ཁུང་བུ་དེ་
ནས་ལྡང་མྱོང་ལ། བདག ཁུང་བུ་དེ་ནས་འཛུལ་མྱོང་། ད་ལྟའི་ཆར་སྦུ་གུ་ཕྲ་མོར་གྱུར་
འདུག ཅི་སྟེ་བདག་ལ་གྱད་མིའི་སྟོབས་ཤུགས་མཆིས་ཀྱང་། ཁུང་བུ་དེ་ནས་འཛུལ་ན་སྐྱི
པགས་ཚལ་བར་འགྱུར་རྒྱུ་སྨོས་ཅི་དགོས། མ་གསང་སྲོང་པོར་སྨྲས་ན། གཏམ་རྒྱུད་འདི་
གླེང་བར་བདག་ནི་ཁྱེད་ཅག་གི་སྐྱེ་བ་སྔ་མའི་སྤྲེལ་གྱི་འཚོ་བ་དཔེར་ལེན་འདོད། བདག་
གི་སྐུ་ཞབས་རྣམ་པ་ཚོ། ཁྱོད་ཅག་གིས་སྐྱེ་བ་སྔ་མར་དེ་ལྟའི་དུས་རིམ་ཞིག་བརྒྱུད་མྱོང་
ན། བདག་གི་སྐྱེ་བ་སྔ་མའི་སྤྲེལ་གྱི་འཚོ་བ་ལས་ཁ་ཐག་རིང་མི་སྲིད། དེ་ལྟའི་འཚོ་བ་ནི་
འཇིག་རྟེན་སྒང་གི་འགྲོ་བ་ཐམས་ཅད་ལ་དབང་ངོ་། །འོན་ཏེ་སྤྲ་མོ་ཆུང་ངུ་ཡིན་ནའང་
འདྲ། གནའ་བོའི་གྷི་རི་སེའི་གྱད་མི་གྲགས་ཅན་ཨ་ཁཱ་རེ་སེ་ཡིན་ནའང་འདྲ། ནམ་འཆི་ཆ་
མེད་ཀྱི་ཕྱིར་འཇིག་རྟེན་ཕྱི་མར་གཤེགས་པ་མ་ཡིན་ནམ། —སྒྱུར་མཆན།
བདག་གིས་གུ་དོག་པའི་གནས་ཡུལ་འདིར་ཁྱེད་ཅག་གི་འཚམས་འདྲིར་ལན་
འདེབས་ཐུབ་པ་གང་ཞིག སེམས་པ་སྤྲོ་བས་བརྟས་སོ། །བདག་གིས་ཐོག་མར་རྟོགས་པ་ནི་
ལག་འཇུའོ། །འདི་ནི་ལྷག་བསམ་ཟོལ་མེད་མཚོན་ཕྱིར་རོ། །ད་ལྟའི་ཆར་བདག་གི་ཚེ་སྲོག་
གི་ལང་ཚོ་དར་དུས་ལག་འཇུ་ལྟ་ཅི། འཚམ་འདྲིའི་གཏམ་ཡང་སྨྲ་ཤེས། ཚན་རིག་ཁང་ལ་
ཆ་མཚོན་ན། བདག་གི་སྐད་ཆ་ནི་གླེང་རིན་མེད་ཅིང་། ཁྱེད་ཅག་གི་རེ་འདུན་གྱི་ཚད་དུ་
སོན་དཀའ་འོ། །བདག་གིས་སྨྲ་བསམས་རུང་བརྡ་མི་འཕྲོད་དོ། །ཅི་ལྟར་ཡང་སྙན་ཞུ་འདིར་
འདས་པའི་ལོ་ཟླར་སྤྲེལ་ཞིག་མིའི་རིགས་ཀྱི་འཚོ་བར་རོལ་ཅིང་། མི་ཚེའི་ཤུལ་ལམ་ཐོག་
131འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བགྲོད་པའི་ཟིན་ཐོ་འགོད་དོ། །ཅི་སྟེ་བདག་ལ་གདེང་ཚོད་མེད་པའམ། ཤེས་དཔལ་དར་
བའི་འཇིག་རྟེན་གྱི་གླུ་གར་ཁང་ཆེན་མོར་རྟག་བརྟན་འགྱུར་མེད་ཀྱི་གོ་བབ་འདི་འདྲ་མི་
མངའ་ན། གཤམ་གྱི་འཕྲོས་དོན་གླེང་རིན་མེད་པ་འདི་ནམ་ཡང་འཆད་མི་ཕོད་དོ། །
བདག་ནི་གསེར་གྱི་མཚེའུ་ངོགས་ནས་ཡོང་། ཇི་ལྟར་འཛིན་བཟུང་བྱས་པ་གཞན་གྱི་
སྙན་ཞུ་ལས་ལོས་རྟོགས། དེའང་ཧ་ཀན་པེར་ཁེ་ཀུང་སིའི་རྔོན་ལས་མྱུལ་ཞིབ་ཀྱིས་བཟུང་
ངོ་། །ཞར་བྱུང་ཚུལ་དུ་སྨྲས་ན། མྱུལ་ཞིབ་འགོ་པ་དང་ལྷན་ཅིག་རྒུན་ཆང་དམར་པོ་དམ་
བེ་འགའ་བཏུངས། མཚེའུ་ངོགས་ཀྱི་ནགས་གསེབ་ཏུ་འཇབ་སྒུག་བྱས། ས་སྲོད་དུ་བདག་
ཅག་སྤྲེལ་ཁྱུ་ཆུ་འཐུང་བར་ཆས་དུས་མེ་མདའ་བརྒྱབ། བྱེ་བྲག་ཏུ་བདག་གཅིག་པུ་རྨས་པ་
གང་ཞིག མདེའུ་གཉིས་ཕོག་གོ །
མདེའུ་གཅིག་མཁུར་ཚོས་སུ་ཕོག རྨ་ཁ་ཆུང་ངུས་གཙེས་ཤིང་། རྨ་ཤུལ་དམར་པོ་
འོད་ཀྲིག་ཀྲིག་ཅིག་ལུས། བདག་གི་མཚང་མིང་ལའང་ཕོར་ཐ་དམར་པོ་ཟེར། བདག་ནི་
མཚང་མིང་འདིར་ཤིན་ཏུ་མི་དགའ། དོན་དམ་དུ་མིང་དོན་མི་མཚུངས་པ་ཞིག་སྟེ། སྤྲེལ་
རིགས་ཁོ་ནས་མ་གཏོགས་སུས་འདོགས་སྲིད། ཕལ་ཆེར་ད་གིན་སྲོག་ཤོར་བ་གང་ཞིག
མིང་གྲགས་ཅུང་ཡོད་ཅིང་། འདུལ་སྦྱོང་ཟིན་པའི་སྤྲེའུར་ཕོར་ཐ་འཚམ་སྲིད། གང་དེའི་
མཁུར་ཚོས་སུ་དམར་ཤུལ་དམར་པོ་འོད་ཀྲིག་ཀྲིག་ཅིག་མཆིས་སོ། །བདག་ལ་བསམས་ན།
དཀར་ནག་གོ་བཟློག་པའི་ཚུལ་ལོ། །
ཅིག་ཤོས་འཚང་སྨད་དུ་ཕོག རྨ་ཁ་ཤིན་ཏུ་ལྕི། བདག་ད་ལྟའང་འཐེང་ནས་བགྲོད་
དོ། །མི་འགོར་བར་བདག་གིས་རྩོམ་ཡིག་ཅིག་སྟེ། བླུན་པོ་གྲགས་སྐམ་ཁག་གཅིག་གིས་
ཚགས་པར་ཐོག་འུར་བརྒྱབ་པའི་རྩོམ་ཡིག་ཅིག་གོ །དེ་ལས་བདག་གིས་རྟོགས་པ་ལྟར་ན།
བདག་གི་སྤྲེལ་གྱི་རང་གཤིས་དོར་མེད་པ་སྟེ། རྟག་ཏུ་ལྟ་སྐོར་བའི་མཐོང་ལམ་དུ་དོར་མ་
འབུད་རྒྱུར་དགའ་བ་གང་ཞིག ཐམས་ཅད་ལ་མདེའུ་ཕོག་སའི་འཚང་ར་བསྟན་པར་སྐད།
132གཟུགས་འགྱུར་ཟིན་ཐོ།
དེ་ལྟའི་མདེའུས་བླུན་པོ་གྲགས་སྐམ་དེའི་ཡི་གེ་འབྲི་བྱེད་ཀྱི་མཛུབ་མོ་དེ་རྨས་ན་ཅི་འདྲའི་
དགའ་ཨང་།
བདག་གིས་སུ་ཞིག་གི་སྔུན་དུ་དོར་མ་འབུད་འདོད་ན། རང་དབང་ཡིན་པ་
གང་ཞིག སུ་ཞིག་གི་ཐེ་ཇུས་ལ་ཉན་དགོས། དེ་ནི་བདག་གི་སྤུ་གྲ་ལེགས་པོ་དང་། རྨ་ཤུལ་
སྟོན་ཕྱིར་ཙམ་མོ། །བདག་ཅག་གིས་དམིགས་པ་ཞིག་དང་། གོ་ཚུལ་ཞིག་གི་ཕྱིར། ཐ་སྙད་
དམིགས་བསལ་ཞིག་ལོས་སྤྱོད། ལར་གོ་འཛོལ་མི་ཐེབས་པར་སྨོན། འདི་ནི་མདེའུས་རྨས་
པའི་རྨ་ཤུལ་སྟོན་ཕྱིར་ཙམ་མོ། །ཐམས་ཅད་ནི་མངོན་སུམ་རྗེན་པར་མངོན་པ་སྟེ། གབ་
སྦེད་ཀྱི་ཆ་ཅི་ཡང་མ་མཆིས། བདེན་པ་འཚོལ་ཕྱིར་བློ་དཀྱེལ་ཡངས་པའི་མཁས་པ་གང་
ཞིག་ནི་ཡ་རབས་ཀྱི་སྒམ་ཚུགས་དོར་སྲིད། ཅི་སྟེ་རྩོམ་པ་པོ་དེས་སྐུ་མགྲོན་གྱི་སྔུན་དུ་དོར་
མ་ཕུད་ཚེ། གནས་ལུགས་གཞན་ཞིག་སྟེ། བདག་གིས་དེ་ནི་དཔྱོད་ཤེས་ཀྱི་མངོན་ཚུལ་དུ་
འདོད་དོ། །དེ་ལྟ་དེ་ལྟར་ཏེ། བླུན་པོ་གྲགས་སྐམ་ཁྱོད་ཀྱིས་བདག་ལ་དམེ་ཚིག་གིས་དཔྱད་
བརྗོད་མ་བྱོས།
མདེའུ་ཕོག་ནས་གཉིད་ལས་སད་དུས་བདག་གི་དྲན་ཤེས་ཇེ་གསལ་དུ་གྱུར། བདག་
ནི་ཧ་ཀན་པེར་ཁེའི་མཚོ་གྲུ་ཞིག་གི་འཁོར་སྒམ་གྱི་གཟེབ་ཏུ་བཅུག་པ་རྟོགས་བྱུང་། དེ་ནི་
ཕྱོགས་བཞི་ལྕགས་དྲས་བསྐོར་བ་ཞིག་མ་ཡིན། སྤྱིར་ཕྱོགས་གསུམ་ལྕགས་དྲས་བསྐོར་བ་
གང་ཞིག ངོས་གཅིག་ཤིང་སྒམ་ཞིག་ལ་སྦྱར་འདུག གཟེབ་ཀྱི་དཔངས་དམའ་བས་འགྲེང་
མི་བཏུབ། གུ་དོག་པས་ཙོག་མི་བཏུབ། དེའི་ཕྱིར་པུས་མོ་བཙུགས་ནས་ཙོག་གོ །པུས་མོ་ཟམ་
མི་ཆད་པར་འདར་བཞིན་འདུག བདག་ནི་ཐོག་མར་ངོ་གདོང་རྒྱུས་མེད་ཅི་ཡང་མཐོང་མི་
འདོད་པས་ཤིང་སྒམ་ལ་ཁ་གཏད་ནས་མུན་པའི་ཀློང་དུ་ཅེར་རོ། །ལྡོག་སྟེ་སྒལ་གཞུང་ལྕགས་
དྲས་རབ་ཏུ་བསྣད་དོ། །མི་རྣམས་ཀྱིས་ཀྱང་རྔོན་ཟིན་པའི་རི་དྭགས་གཟེབ་ཏུ་བཅུག་པའི་
ཕན་ཡོན་འདི་ལྟར་ཡིན་སྲིད་སྙམ། ད་ལྟ་བདག་གི་མྱོང་ཚོར་ལྟར་ན། དེ་ལྟར་ཁས་མི་འཆེས
རྒྱུའི་རྒྱུ་མཚན་ཅི་ཡང་མི་འདུག མི་ཞིག་གིས་བསམས་ནའང་དེ་ལྟར་ཡིན་སྲིད།
133འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་གིས་དེ་དུས་ཅི་ཡང་མནོ་མི་བཏུབ། བདག་གི་ཚེ་གང་གི་འགྲུལ་བཞུད་ཐོག་
མར་བགྲོད་བྱའི་ལམ་བུ་མི་འདུག ཐ་ན། མདུན་དུ་ནུར་ཐབས་མི་འདུག་སྟེ། ཤིང་སྒམ་གྱིས་
མདུན་ངོས་བཀག་ཅིང་། པང་ལེབ་ཀྱི་ངོས་རེ་རེ་གཟེར་དམ་པོས་མནན་པའོ། །མ་གཞིར་
སྲུབས་ཀ་ཞིག་སྣང་། བདག་སྤྲོ་བ་འབུམ་གྱིས་མྱོས་མོད། ཆུང་དྲགས་ཏེ་མཇུག་མའང་འདོན་
ཐབས་བྲལ། ལར་བདག་ལྟ་བུའི་སྤྲེལ་གྱི་ཤེད་ཤུགས་ཀྱིས་ཆེ་རུ་གཏོང་ཐབས་བྲལ་ལོ། །
དུས་ཕྱིས་མི་རྣམས་ཀྱིས་བདག་ལ་ན་རེ། སྐབས་དེར་བདག་ནི་ཤིན་ཏུ་བརླིང་ངོ་། །དེ་
ལྟར་ན་བདག་འཆི་བའི་འཇིག་པས་བསྣད་པར་དོགས། ཅི་སྟེ་དེ་ལྟའི་བགེགས་བར་ལས་
ཐར་ཚེ། མི་འགོར་བར་འདུལ་སྦྱོང་ཤིན་ཏུ་སླ་བར་སྐད་དོ། །བདག་འཆི་བའི་འཇིགས་པ་
ལས་ཐར་སོང་། དེ་ནས་བཟོད་པའི་གླགས་དང་བསྟུན་ཏེ། སྐྱོ་ཡུས་དང་བཅས་སྡེར་མོས་སྤུ་གྲ་
འབལ། རང་ནུས་ཅི་ཡོད་ཀྱིས་བེ་ཏའི་གཤེར་ཁུར་ལྡག མགོ་བོས་ཤིང་སྒམ་ལ་བརྡུངས། མི་
དང་ཁ་ཐག་ཇེ་ཉེར་གྱུར་ན་ལྕེ་རྩེ་རྐྱོང་། བདག་གི་འཚོ་བ་གསར་པ་མགོ་རྩོམ་དུས་ཅི་ཡིན་
མེད་པར་དེ་ལྟའི་བྱ་བྱེད་བརྩམས་སོ། །བདག་གིས་ཅི་ཞིག་བསྒྲུབ་བསམས་ཀྱང་། ཚོར་སྣང་
གཅིག་སྟེ། བགྲོད་བྱའི་ལམ་བུས་དབེན་ནོ། །སྐབས་དེར་བདག་ལ་སྤྲེལ་གྱི་མྱོང་ཚོར་ལས་
མེད་མོད། ད་ལྟ་མི་སྐད་ཀྱི་ལམ་ནས་སྤྲོས་བརྗོད་བྱ་རྒྱུ་ལས་ཐབས་གཞན་མེད། སྤྱིར་བདག་
གི་འདས་སོང་སྤྲེལ་གྱི་ལོ་ཟླའི་འཚོ་བ་ཇི་བཞིན་མི་དྲན་མོད། བདག་གིས་ཅི་བཤད་དོན་
དངོས་དང་འགལ་ཟླར་གྱུར་པ་མ་ཡིན། ཀུན་ཀྱང་གྱ་ཚོམ་གྱི་གནས་སུ་གྱར་མི་དགོས་སོ། །
ཐོག་མར་བདག་ལ་བགྲོད་ལམ་མང་པོ་མཆིས་ཀྱང་། ད་ལྟ་བགྲོད་བྱའི་ལམ་བུས་
དབེན་ནོ། །མ་གཞིར་གཟེར་གྱིས་དམ་པོར་མནན་མོད། བདག་གི་རང་དབང་གི་འགུལ་
སྐྱོད་གནམ་ས་ཁབ་མིག་ལྟར་མིན་ཞེས་སྨྲ་མི་དཔོག གང་ལགས་ཤེ་ན། ལྕེ་བརྒྱར་སྤྲུལ་
ཡང་ངལ་བའི་རྒྱུར་ཟད་དོ། །བདག་ལ་བགྲོད་བྱའི་ལམ་བུ་མི་འདུག ད་ནི་འཆི་རྒྱུ་ལས་
མ་འདས་པས། ངེས་པར་དུ་ལམ་བུ་ཞིག་གཏོད་དགོས། སྤྱིར་ཉིན་གང་ཤིང་སྒམ་ལ་ཅེར་
134གཟུགས་འགྱུར་ཟིན་ཐོ།
ནས་བསྡད་ཚེ་འཆི་ཁོ་ཐག་རེད། འོ། ཧ་ཀན་པེར་ཁེ་མཚོ་གྲུའི་སྤྲེལ་ཡོད་དོ་ཅོག་ཤིང་སྒམ་ལ་
ཅེར་བཞིན་ཡོད་དམ། ཡོད་ནའང་ཡོད་དུ་ཆུགས། བདག་གིས་སྤྲེལ་གྱི་གོ་བབ་མ་བཟུང་ན་
ཆོག་གོ །དེ་ལྟའི་བསམ་བློ་ཅི་འདྲའི་མཚར་སྣང་ཅན་ཞིག་སྟེ། རིག་པ་འདི་ནི་བདག་གི་ལྟོ་བ་
ལས་བལྟམས་ངེས། གང་ལགས་ཤེ་ན། སྤྲེལ་གྱིས་ལྟོ་བ་བསྐོར་ནས་བསམ་གཞིག་བྱ་བས་སོ། །
མི་རྣམས་ཀྱིས་བདག་གིས་བཤད་པའི “བགྲོད་ལམ།” གྱི་རྟིང་ཁ་ལོན་མི་བཏུབ།
བདག་གིས་ཐ་སྙད་དེའི་རྩ་བའི་བྱིངས་སྤྱད་པ་ལས། བསམ་གཟས་ཏེ “རང་དབང་།” ཞེས་
པའི་ཐ་སྙད་དེ་མ་བཀོལ། འདི་ནི་རླབས་ཆེན་གང་ཞིག ཡུལ་དུས་གང་དུའང་འབྱུང་སྲིད་
པའི་རང་དབང་གི་ཚོར་སྣང་ལ་མི་བརྗོད་དོ། །འདས་སོང་སྤྲེལ་གྱི་འཚོ་བར་རོལ་དུས་དེ་
ལྟའི་ཚོར་སྣང་ལ་ཆ་རྒྱུས་ཟབ། དེ་དུས་རང་དབང་ལ་རེ་སྒུག་བྱེད་མཁན་གྱི་སྐྱེས་བུ་ཁག་
གཅིག་ཀྱང་མཐོང་བྱུང་། བདག་གིས་བསམས་ན། དེ་དུས་ཀྱང་རང་དབང་ལ་རེ་སྒུག་མ་
བྱས་ལ། ད་ལྟའང་བྱ་མི་འདོད། ཞར་བྱུང་ཚུལ་དུ་སྨྲས་ན། མིའི་རིགས་ཀྱིས་རང་དབང་ལ་
བསྙད་ནས་རང་གཞན་ཕུང་བ་ཤིན་ཏུ་མང་། དེ་བས་རང་དབང་ནི་མིའི་རིགས་ཀྱི་ཆེས་བླ་
ནར་འཕགས་པའི་བརྩེ་བ་ཡིན་པ་གང་ཞིག འཕྲུལ་སྣང་དང་ཆ་འདྲ་བར་རློམ་པས་སོ། །
སྤྱིར་བདག་རྩལ་རྩེད་ཁང་གི་སྟེགས་བུར་བསྐྱོད་དེ། འཁྲབ་སྟོན་མ་བྱས་པའི་སྔོན་འགྲོར་
རྟག་ཏུ་སྒྱུ་རྩལ་པ་གཉིས་ཁང་ཀླད་ཀྱི་དཔྱང་ཐག་མཐོན་པོར་འཚུབ་ཆས་བསྣད་བཞིན་པ་
མཐོང་ཆོས་སུ་འགྱུར་འོངས། དེ་གཉིས་ཀྱིས་ལུས་པོ་འགུལ་ཅིང་། ཕར་ཚུར་གཡོས་པ་སྒོས་
འཕག་ཅིང་ལྡིང་ངོ་། །དེ་ལྟར་ཅིག་ཤོས་དེའི་པང་ཁར་མཆོངས་ཤིང་། ཕན་ཚུན་གྱི་སྐྲར་
སོ་འདེབས་སོ། །དོན་དམ་དུ་འདི་ཡང “མིའི་རིགས་ཀྱི་རང་དབང་ངོ་། །” བདག་གིས་
བསམས་ན། དེ་ལྟའི “ལུས་རྩེད་བྱབ་ཆུང་།” འདི་ནི་གཟི་བྱིན་བླ་ནར་འཕགས་པའི་རང་
བྱུང་ཁམས་ལ་བྱིན་པའི་ཟུར་ཟ་མ་ཡིན་ནམ། ཅི་སྟེ་སྤྲེལ་རིགས་ཀྱི་མཐོང་ཆོས་སུ་གྱུར་ན་
རྩལ་རྩེད་ཁང་ཁྲེལ་དགོད་ཀྱིས་མ་འཇིག་ན་ལྷ་རབ་བོ། །
135འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མི་དགོས། བདག་ལ་རང་དབང་མི་དགོས། བདག་ལ་བགྲོད་ལམ་བྱུང་ན་ཆོག གཡས་
གཡོན་གང་ཞིག་ཏུ་བགྲོད་བྱེད་ཀྱི་ལམ་བུ་ཞིག་བྱུང་ན་ཆོག བདག་ལ་འདུན་པ་ཅི་ཡང་
མ་མཆིས་སོ། །དེའང་བགྲོད་ལམ་ནི་འཕྲུལ་སྣང་ཉག་གཅིག་ལས་མ་འདས་པས་སོ། །འདུན་
པ་མི་ཟབ་ཅིང་། འཕྲུལ་སྣང་ཡིན་པའི་ཕྱིར་ཅི་ཡང་སྲིད་དོ། །བདག་ཕྱིར་ཐོན་འདོད། ཁ་
ཕྱོགས་གང་དུ་བགྲོད་ནའང་ཆོག རྟག་ཏུ་ཤིང་སྒམ་ལ་བསྙེས་ཤིང་། ལག་ཟུང་བཏེགས་
ནས་འགྲེང་མི་དགོས་ན་དེ་གས་ཆོག་གོ །
བདག་གིས་ད་ལྟ་གསལ་པོར་རྟོགས་པ་སྟེ། དེ་དུས་ལྷིང་འཇགས་ཀྱི་གནས་སུ་མ་
འཁོད་ཚེ། རྩ་བ་ནས་ཐར་མི་བཏུབ། ཡང་ན། བདག་འཁོར་སྒམ་དུ་སླེབས་མ་ཐ
མ་ཐག་པའི་
ཉིན་དེ་དག་ལ་རང་སེམས་ལྷིང་འཇགས་སུ་གནས་པར་རག་ལས་སོ། །དེ་ལྟའི་ལྷིང་
འཇགས་ཀྱི་ས་བོན་ཡང་གཟིངས་སུ་ཞུགས་པའི་མི་རྣམས་ཡིན་ན་ཐུགས་རྗེ་ལེགས་འབུལ་
ལོས་ཞུ།
ཅི་ལྟར་ཡང་གང་དག་ནི་མི་བཟང་ངོ༌། །བདག་ནི་སྐབས་དེའི་རྨི་ལམ་དུ་གང་དག་
གི་གོམ་སྒྲ་ལྕི་མོ་ཐོས་ཚུལ་དྲན་འཆར་བྱ་རྒྱུར་ཤིན་ཏུ་དགའ། ཁོ་ཚོར་བྱ་བ་གང་ཞིག་ཀྱང་
དལ་བུར་ལས་པའི་གོམས་གཤིས་མཆིས་པ་སྟེ། མིག་ཟུང་འཕུར་གྱིན་ལག་ཟུང་དལ་བུས་
ཡར་འདེགས་བཞིན་པ་ལྟ་བུའོ། །གང་དག་གི་རྩེད་མཚར་ནི་རྩིང་སྤྱོད་གང་ཞིག བྱམས་
བརྩེའི་རང་བཞིན་ཡང་ལྡན་ཅིང་། དགོད་སྒྲར་གློ་ལུ་འདྲེས་པས་ཉན་ན་འཇིགས་སུ་རུང་
ངོ་། །མཆིལ་མའང་དུས་ངེས་མེད་དུ་གནས་གང་བྱུང་དུ་འཕེན་པའོ། །ཁོ་ཚོས་རྟག་ཏུ་
བདག་གི་ལུས་སྟེང་གི་ལྗི་བ་འགོས་པར་འཁང་རའང་བྱ། འོན་ཏེ་ལྗི་བ་ནི་བདག་གི་སྤུ་གྲ་
སྟུག་པོའི་གསེབ་ཏུ་གབ་པ་གང་ཞིག འཕག་མཆོངས་ལ་ཤིན་ཏུ་མཁས་ན་གང་དག་གིས་
བཟོད་པའི་ཡུལ་དུ་བསྒོམས་སོ། །ངལ་གསོའི་གནས་སྐབས་སུ་སྒོར་འཁྱིལ་ལེར་ཁ་རོག་
གེར་སྡོད། གྲེ་བ་ལས་གློ་ལུའི་སྒྲ་གྲག་འོངས། རྟག་ཏུ་ཤིང་སྒམ་སྒང་བསྡད་ནས་གང་ཟག་
136གཟུགས་འགྱུར་ཟིན་ཐོ།
རྔུབ། ཅི་སྟེ་བདག་གིས་ཅུང་ཙམ་འགུལ་ན། གང་དག་གིས་པུས་མོས་འདེགས་ཙམ་བྱའོ། །
དུས་ངེས་མེད་དུ་མི་ཞིག་གིས་དབྱུག་པས་བདག་གི་ཟ་འཕྲུག་ཀྱང་སེལ་ལོ། །ད་ལྟ་མི་ཞིག་
གིས་བདག་མཚོ་གྲུ་དེར་གདན་འདྲེན་ཞུས་ན་ཅིས་ཀྱང་དང་ལེན་མི་བྱའོ།
གྲུར་བསྡད་པའི་དྲན་འཆར་ཡིད་སེམས་སྐྱོ་དགོས་པ་ཞིག་ནི་མ་ཡིན།
།འོན་ཏེ་མཚོ་
བདག་ལ་ཁོ་ར་ཁོར་ཡུག་གི་མི་རྣམས་ལས་ལྷིང་འཇགས་ཐོབ་པའི་སྔོན་འགྲོ་ནི་བྲོས་
བྱོལ་གྱི་བསམ་ངན་མ་བཅངས་པས་སོ། །ད་ལྟ་ཕྱིར་དྲན་བྱས་ན། དེ་དུས་བདག་གིས་ཅི་
སྟེ་གསོན་དགོས་ན། བགྲོད་ལམ་ཞིག་གདམ་གར་སྦྱོར་དགོས། འོན་ཏེ་བྲོས་བྱོལ་ནི་མཐར་
ཐུག་གི་བགྲོད་ལམ་མ་ཡིན་པར་སྔོན་དཔག་ཐུབ་པ་འདྲ། ད་ལྟ་བདག་གིས་མི་དྲན་མོད།
སྐབས་དེར་བྲོས་བྱོལ་བྱ་རྒྱུའི་འདུན་པ་ཡོད་སྲིད། དེ་ལྟ་དེ་ལྟར་ཏེ། སྤྲེལ་ཞིག་ལ་ཆ་མཚོན་
ན། བྲོས་བྱོལ་ནི་ནམ་ཡང་སྲིད་པ་ཞིག་གོ །ད་ལྟ་ཤིང་ཏོག་སྐམ་པོར་སོ་འདེབས་དུས་གཟབ་
དགོས། ཅི་སྟེ་མཚོ་གྲུའི་ཐོག་ཏུ་བདག་ལ་ཁོམ་པ་ཡོད་ན། ཤིང་སྒམ་གྱི་སྒོ་ཟྭ་སོ་འདེབས་
ཐེངས་ཤིག་གིས་སིལ་བུར་གཏོང་རྒྱུ་ཤིན་ཏུ་སླའོ། །འོན་ཏེ་བདག་གིས་དེ་ལྟར་མ་བྱས། ཡང་
ན། དེ་ལྟར་བྱས་ནའང་ཅི་ཞིག་འཐོབ་བམ། མགོ་བོ་གཟེབ་ནས་བསྲིངས་མ་ཐག་བཟུང་སྟེ་
སླར་ཡང་དེ་ལས་བཙན་པོའི་གཟེབ་ཏུ་འཇུག་སྲིད། ཡང་ན། བདག་གིས་མི་རྣམས་ཀྱིས་
སྣང་འཇོག་མེད་པའི་གླགས་དང་བསྟུན་ཏེ་ཕལ་ཆེར་སྲོག་ཆགས་གཞན་གྱི་སར་བྲོས་སྲིད།
དཔེར་ན། བདག་གི་ཁ་གཏད་ཀྱི་སྦྲུལ་དོང་ལྟ་བུའོ། །དེས་ན་བདག་དེ་དག་གི་ཀློང་དུ་སྐད་
ཅིག་མར་མི་འཆི་མི་སྲིད་དོ། །ཡང་ན། བདག་གྲུ་གཅལ་སྒང་སླེབས། དེ་ནས་རྒྱ་མཚོར་
མཆོངས་ཐུབ་ནའང་མཚོ་ཆུས་བསྐྱོམས་ཤིང་། མཚོ་འཁོར་དུ་ནུབ་ནས་མི་འཆིའམ། ཅི་
ལྟར་ཡང་ཐམས་ཅད་འཚོ་གསོན་གྱི་གླགས་དང་བྲལ་བ་ཤ་སྟག་གོ །དེ་དུས་བདག་གིས་མི་
ཞིག་ལྟར་བསམ་གཞིག་མ་བྱས་མོད། གང་དག་གི་བབ་ཆགས་ལས་བདག་གི་བྱ་བྱེད་ཟབ་
ཅིང་བརླིང་བ་ལོས་རྟོགས།
137འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་གིས་ཁོག་རྩིས་མི་རྒྱག་མོད། ཁ་རོག་གེར་ལྟ་ཞིབ་བྱེད་བཞིན་མཆིས། བདག་
གིས་མི་དེ་དག་ཕར་ཚུར་བགྲོད་པར་བལྟས་ཚེ་རྟག་ཏུ་ངོ་གདོང་གཅིག་མཚུངས་དང་།
གོམ་འགྲོས་གཅིག་མཚུངས་ཏེ། བདག་ལ་ཆ་མཚོན་ན། སྐྱེས་བུ་གཅིག་གི་ཚུལ་དུ་མཐོང་
འོངས། སྐྱེས་བུ་དེའམ། སྐྱེས་བུ་དེ་དག་བདག་གི་སྔུན་ན་རང་དབང་ངང་ཕར་ཚུར་བགྲོད་
དོ། །དེ་དུས་བདག་གི་སེམས་ཁོང་དུ་གཏན་གྱི་འདུན་མ་ཞིག་མག་མོག་ཚུལ་དུ་འཆར།
སྤྱིར་སུ་ཞིག་གིས་བདག་ལ་བདག་ནི་ཁོ་ཚོ་ལྟར་མིར་གྱུར་ཚེ་གཟེབ་ནས་གློད་རྒྱུའི་ཁས་
ལེན་དམ་བཅའ་འཇོག་མཁན་མི་འདུག མི་རྣམས་ཀྱིས་དེ་ལྟའི་འབྱུང་མི་སྲིད་པའི་བྱ་
བར་ཅིའི་ཕྱིར་ཁས་ལེན་བྱ། འོན་ཏེ་དེ་ལྟར་འབྱུང་མི་སྲིད་པའང་མིན་ཏེ། འཇིག་རྟེན་སྲིད་
པ་ཁམས་ནི་ཅི་ཡང་སྲིད་པས་སོ། །བདག་ནི་མི་དེ་དག་གིས་ཡིད་དབང་ཡེ་ནས་མི་འཕྲོག་
གོ །ཅི་སྟེ་བདག་གོང་སྨྲོས་ཀྱི་རང་དབང་འཚོལ་མཁན་ཞིག་ཡིན་ན། དེ་དུས་རྒྱ་མཚོ་ཆེན་
པོའི་འཇིངས་སུ་མཆོངས་སྲིད་པ་ལས། མི་དེ་དག་གི་མིག་མདངས་གྲང་མོའི་ཀློང་ནས་
བགྲོད་ལམ་མི་འཚོལ་ཁོ་ཐག་གོ །ཅི་ལྟར་ཡང་བདག་གི་སེམས་སུ་གནད་དོན་དེ་མ་དྲན་
པའི་སྔོན་འགྲོར་ཁོ་ཚོར་ལྟ་ཞིབ་བྱས་པ་གང་ཞིག ཉིན་ཞག་ཀུན་ཏུ་བྱ་ར་བྱེད་ཀྱིན་ཁ་
ཕྱོགས་དེར་སྙེག་གོ །
མི་དེ་དག་ལ་ལད་མོ་བྱ་རྒྱུ་ཤིན་ཏུ་སླ། ཉིན་འགའི་སྔོན་དུ་བདག་གིས་མཆིལ་མ་
འཕེན་སྟངས་ཤེས། བདག་ཅག་ཕན་ཚུན་ངོ་གདོང་ལ་འཕེན་རེས་བྱས། རྩ་བའི་འབྱེད་
ཆོས་ནི་བདག་གིས་ངོ་གདོང་ལྡག་ནས་གཙང་མར་འཕྱིད། ལྡོག་སྟེ་གང་དག་ནི་དེ་ལྟར་
ཡེ་མི་བྱ། གང་ཟག་རྔུབ་སྟངས་ཀྱང་སྐད་ཅིག་མར་ཤེས། དུ་ཐའི་རྒད་པོ་ཞིག་དང་འདྲ། ད་
དུང་མཐེ་བོང་གིས་གང་ཟག་སྟོང་པ་མནན་གྱིན་ཤེད་ཀྱིས་རྔུབ་པས་འཁོར་ཁང་གི་མི་
ཐམས་ཅད་དབང་མེད་དུ་དགོད་ཁ་ཤོར་རོ། །སྤྱིར་གང་ཟག་ཏུ་ཆོ་ལོ་ཡོད་མེད་ཀྱི་དབྱེ་
འབྱེད་ད་བར་ཤེས་མ་སོང་།
138གཟུགས་འགྱུར་ཟིན་ཐོ།
ཨ་རག་ནི་བདག་གིས་འགྲན་ཡར་གྱུར་པའི་དགྲ་བོ་ཞིག་དང་འདྲ། དྲི་མ་དེ་སྣོམས་
ཚེ། དོན་ལྔ་སྣོད་དྲུག་ཐམས་ཅད་ཞེ་མེར་མེར་དུ་གྱུར་པས་རང་ནུས་ཤུགས་ཡོད་རྒུས་ཚོད་
འཛིན་བྱའོ། །དེ་ལྟར་ནའང་གཟའ་འཁོར་ཁ་ཤས་རྗེས་སུ་ཞེ་མེར་མེར་གྱི་སྣང་བ་ཡལ་སོང་།
དེའང་མཚར་སྣང་གི་ཡུལ་ལས་མ་འདས་པ་སྟེ། མི་རྣམས་ཀྱིས་བདག་གི་སེམས་ཁོང་གི་
སྡུག་བསྔལ་མི་རྟོགས་མོད། གང་ས་ཅི་ཐད་ལ་སེམས་ཁུར་ཆེན་པོ་བྱའོ། །བདག་གི་དྲན་
འཆར་དུ་མི་དེ་དག་སུ་ཡིན་དབྱེ་འབྱེད་མི་བཏུབ་མོད། བྱེ་བྲག་ཏུ་མི་གཅིག་གསལ་པོར་
དྲན་འོངས། དེ་ནི་རྟག་ཏུ་འོངས། ལན་རེར་གཅིག་པུའམ། ལན་རེར་གྲོགས་པོ་དང་ལྷན
ཅིག་འོངས། ཡང་ན། ཉིན་ཞག་དབྱེར་མེད་དུ་འོངས་སོ། །རྟག་ཏུ་ལག་ཏུ་དམ་བེ་བཟུང་
སྟེ། བདག་གི་སྔུན་དུ་འགྲེངས་ནས་སློབ་ཁྲིད་བྱའོ། །ཚུལ་དེ་ནི་བདག་ཅི་ཞིག་ཡིན་མིན་
མ་རྟོགས་པས་བདག་གི་འཚོ་གནས་ཀྱི་གསང་བ་བརྟོལ་འདོད་པ་དང་འདྲའོ། །ཁོས་དམ་
བེའི་ཁ་ཕྱེ་སྟེ་བདག་ལ་བལྟས། ཚུལ་དེ་ནི་ཅི་ཡིན་བདག་གིས་ཤེས་མིན་དཔོག་ཕྱིར་མིན་
ནམ། བདག་གིས་ཀྱང་བློ་རྩེ་གཅིག་གིས་ཁོར་ཅེར་བ་གང་ཞིག མིག་མདངས་འདོད་པས
རབ་ཏུ་བཟིའོ། །སྤྱིར་མིའི་རིགས་ཀྱི་དགེ་རྒན་གང་ཞིག་གིས་རྒྱལ་ཁམས་འགྲིམས་ཀྱང་།
གནས་གང་ཞིག་ནས་ཀྱང་བདག་ལྟ་བུའི་སློབ་མ་རྣམ་དག་ཅིག་རྙེད་དཀའ། དེ་ལྟར་དམ་
བེ་མཆུར་གླན་སོང་། བདག་གི་མིག་མདངས་ཀྱང་གང་དེའི་གྲེ་བར་དབང་མེད་དུ་ཕྱོགས།
ཁོས་འདོད་བློ་ཚིམ་པོས་མགོ་བོ་ལྕོག་གིན། དམ་བེ་ཡར་བཏེགས་ནས་མཆུ་རྩེར་གླན་སོང་།
བདག་ཀྱང་རིམ་བཞིན་འདོད་པས་རབ་ཏུ་མྱོས་ཤིང་། དགའ་དྲགས་ཏེ་ཀུ་ཅོ་སྒྲོག་གིན
འཕག་མཆོངས་ཡང་སེ་བརྒྱབ། ཁོ་ཡང་སྤྲོ་བ་འབུམ་གྱིས་མྱོས་སོང་། ཁོས་དེ་ལྟར་ཁམ་གང་
བཏུང་། བདག་ལ་ཆ་མཚོན་ན། སྐད་ཅིག་མར་ལད་མོའི་འདོད་པ་མེ་ལྟར་འབར་འོངས།
འོན་ཏེ་གཟེབ་ཏུ་དཀྲིགས་པ་ནི་སྐྱོ་ཡུས་ཀྱི་སྣང་བ་ལས་མ་འདས། ཁོས་སྤྲོ་སྣང་དོད་པོས་
ལག་པ་སྙོབས་ཐེངས་ཤིག་གིས་དམ་བེ་བདག་དང་ཁ་ཐག་ཇེ་རིང་དུ་བཀྱེད། སླར་ཡང་གློ་
139འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བུར་དུ་ལག་ཏུ་དམ་བེ་འཆང་ཞིང་།
འུད་ཆེན་པོས་ལྟག་པ་ཕྱིར་དགྱེ་སྟེ་ཁམ་གང་གི་ཚུལ་
དུ་མ་ལུས་པ་བཏུང་སོང་། བདག་ནི་སྐོམ་པ་ཆུ་འདོད་ལྟར་རེ་ཞིང་སྒུག སུག་ལག་བཞི་
པོའང་རེངས་པོར་གྱུར། དེ་ལྟར་ལུས་སྟོབས་གཉོམ་པོས་གཟེབ་ཏུ་ཉལ་ལོ། །དེ་དུས་ཁོས་ལྟོ་
བར་རེག་གིན་དགོད་ཆུང་ཤིག་སེས་བདག་ལ་ཅེར་བྱུང་། རིག་པའི་གཞུང་ལུགས་ཀྱི་སློབ་
ཚན་ཞིག་འདི་ལྟར་མཇུག་སྒྲིལ་སོང་།
དངོས་སྦྱོང་ལག་ལེན་གྱི་མགོ་བརྩམས་པ་ཙམ་མོ། །བདག་ནི་རིག་པའི་གཞུང་ལུགས་
ཀྱིས་མགོ་བོ་སྦྲིད་ཅིང་དུབ་པ་ཨེ་ཡིན། དེ་ལྟ་དེ་ལྟར་ཏེ། ཤིན་ཏུ་དུབ་པར་གྱུར་རོ། །འདི་
ནི་ལས་ཀྱི་བསྐོས་ཐང་ཡང་ཡིན་སྲིད། དེ་ལྟར་ནའང་བདག་གིས་ལག་པ་འདར་སིག་སིག་
ངང་གང་དེས་བསྲིངས་པའི་དམ་བེ་འཆང་ཞིང་། དམ་བེའི་ཁའང་ཕྱེ་སྲིད། དེ་ལྟའི་བྱ་
བྱེད་ཀྱིས་བདག་ལ་ཚེ་སྲོག་གསར་པ་སྩོལ་སྲིད། བདག་གིས་གོམས་གཤིས་ལྟར་དམ་བེ་
ལག་ཏུ་འཆང་ཞིང་། དེ་ནས་མཆུར་གླན། མཐར་ཁོང་ཁྲོ་དང་བཅས་སྣང་མེད་དུ་བོར་སྲིད།
གང་ལགས་ཤེ་ན། ཨ་རག་གི་དྲི་མས་བསླད་པའི་དམ་བེ་སྟོང་པ་ཡིན་པས་སོ། །བདག་དང་
བདག་གི་དགེ་རྒན་ཡང་སེམས་སྡུག་གིས་བསྣད་སྲིད། བདག་གིས་དམ་བེ་བོར་ནས་ལྟོ་
བར་རེག་གིན་དགོད་ཆུང་ཤིག་སེར་འཐེན་ནོ། །ཚུལ་དེས་རང་གཞན་གཉིས་ཀར་ཕན་པ་
ཅི་ཡང་མེད་སྲིད།
དེ་ལྟར་སློབ་ཁྲིད་ཐེངས་མང་པོ་བྱས། བདག་གི་དགེ་རྒན་ནི་བཀུར་བཟོས་ཀྱི་ཡུལ་
དུ་གྱུར་པ་ཞིག་གོ །ཁོ་བདག་ལ་མ་ཁྲོས་པ་སྟེ། ལན་རེར་གང་ཟག་གི་མེ་ལྡག་གིས་བདག་
གི་སྐྱི་པགས་བསྲེགས་ཤིང་། ལུས་ལ་མེའི་གནོད་པ་བརྩམས་སོ། །འོན་ཏེ་སླར་ཡང་བྱམས་
བརྩེའི་ཕྱག་ཟུང་གིས་གསོད་དོ། །ཁོ་བདག་ལ་མ་ཁྲོས་པ་སྟེ། བདག་ཅག་གི་གནས་བབ་
གཅིག་མཚུངས་སུ་གྱར་བ་གང་ཞིག སྤྲེལ་གྱི་རང་གཤིས་མེད་བརླག་ཏུ་གཏོང་རྒྱུར་
འཐབ་རྩོད་བྱ་བས་སོ། །བདག་ལ་བསམས་ནའང་ལས་འགན་དེ་བས་ཚེགས་ཆེའོ། །
140གཟུགས་འགྱུར་ཟིན་ཐོ།
དེའི་ཕྱིར་བདག་ཅག་གང་ཞིག་ཡིན་རུང་། འདི་ནི་གཟི་བྱིན་གྱི་དཔལ་འབར་བའི
གྲུབ་འབྲས་ཤིག་གོ །མཚན་མོ་ཞིག བདག་གིས་ལྟད་མོ་བ་དུ་མའི་སྔུན་དུ་འགྲེངས། ཕལ་
ཆེར་དུས་ཆེན་ཞིག་ཡིན་སྲིད། སྐད་པར་ལས་རོལ་དབྱངས་གྲག་ཅིང་། དམག་དཔོན་ཞིག་
མི་ཚོགས་ཀྱི་ཀློང་འདུར་རྒྱུག་བྱའོ། །མཚན་མོ་དེར། ཐམས་ཅད་ཀྱིས་སྣང་འཇོག་མེད་པའི་
གླགས་དང་བསྟུན་ཏེ་གཟེབ་ཀྱི་མདུན་དུ་བཞག་པའི་ཨ་རག་གི་དམ་བེ་བླངས། དེ་ནས་
ཐམས་ཅད་ཀྱི་མིག་མདངས་ཀློང་དམ་བེའི་ཁ་ཕྱེ་ནས་མཆུར་གླན། གྱ་ཚོམ་ཅི་ཡང་མེད་པ་
གང་ཞིག ཆང་རྐྱལ་ཞིག་ལྟར་བྱང་ཆ་དོད་ཅིང་། མིག་ཟུང་ཆེར་གདངས་ནས་མ་ལུས་པ་
བཏུང་། དམ་བེའང་བོར། དེ་ནི་སྐྱོ་ཡུས་དབང་གིས་མིན། ལྡོག་སྟེ་སྒྱུ་རྩལ་པ་ཞིག་གི་ཕྱག་
རྒྱས་བོར་རོ། །ལྟོ་བར་རེག་རྒྱུ་བརྗེད་མོད། སྤྲོ་བ་འབུམ་འགྱུར་གྱིས “ཝ་ཡེ” ཞེས་སྨྲས། དེ་
དུས་བདག་ནི་མི་ཁྱུར་ཚུད་པ་ལྟ་བུའི་སྤྲོ་བས “ཝ་ཡེ། མི་སྐད་སྨྲས་སོང” ཞེས་པའི་ངག་
ཚིག་ཡང་སེ་ཐོས་བྱུང་།
བདག་གིས་ཡང་བསྐྱར་སྨྲས་ཆོག བདག་ལ་མིའི་རིགས་ལ་ལད་མོ་བྱ་རྒྱུའི་མོས་པས་
དབེན། བདག་གིས་ལད་མོ་བྱས་པ་ནི་བགྲོད་ལམ་འཚོལ་ཕྱིར་རོ། །སྐབས་དེའི་ལད་མོའི་
གྲུབ་འབྲས་ཀྱིས་གནད་དོན་གང་ཞིག་ཀྱང་ཐག་གཅོད་མ་ཐུབ། བདག་གི་གྲེ་བའང་མི་
བདེ་བར་གྱུར། ཟླ་ངོ་ཁ་ཤས་གཞུག་ཏུ་སླར་གསོ་ཐུབ་པ་ཙམ་མོ། །བདག་ནི་ཨ་རག་ལ་སྔར་
ལས་ལྷག་པའི་ཞེ་མེར་གྱི་སྣང་བས་བསླད། འོན་ཏེ་བགྲོད་ལམ་གྱི་ཕྱིར་བདག་གི་དམིགས་
པ་ཤིན་ཏུ་གསལ་ལོ། །
བདག་ཧན་པེར་འདུལ་སྦྱོང་དགེ་རྒན་གྱི་སར་ཐོག་མར་སླེབས་དུས་གདམ་ག་གཉིས་
ཏེ། སྲོག་ཆགས་གླིང་ངམ། ཡང་ན། རྩལ་རྩེད་ཁང་དུ་བགྲོད་རྒྱུའོ། །བདག་ཅིའི་ཕྱིར་གྱ་
ཚོམ་གྱིས་བསྣད་དགོས། བདག་ངེས་པར་དུ་རང་ནུས་ཡོད་རྒུས་རྩལ་རྩེད་ཁང་ལ་བགྲོད་
དགོས། དེ་ནི་བགྲོད་ལམ་ཉག་གཅིག་གོ །སྲོག་ཆགས་གླིང་ནི་དོན་དམ་དུ་གཟེབ་སྟེ།
141འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བགྲོད་པ་ཙམ་གྱིས་འཆི་སྲིད།
བདག་གིས་དེ་ལྟར་སློབ་སྦྱོང་བྱས། བདག་གི་སྐུ་ཞབས་ཚོ། ཨེ་མ། སློབ་སྦྱོང་ནི་འུ་
ཐུག་གམ། བགྲོད་ལམ་འཚོལ་ཕྱིར་བྱས་པའོ། །བདག་གིས་ཇི་མི་སྙམ་པར་སློབ་སྦྱོང་བྱས།
སློབ་སྦྱོང་གི་ཕྱིར་ལྕག་གིས་བྲབ་པའམ། ཡང་ན། ཁོང་ཁྲོའི་སྟོབས་ཀྱིས་ཤ་པགས་ཚལ་
བརྒྱར་གཏོང་ངོ་། །སྤྲེལ་གྱི་རང་གཤིས་ཀྱང་མི་བོར་ཀ་མེད་དོ། །བདག་གི་དགེ་རྒན་དེར་
སྤྲེལ་གྱི་རང་གཤིས་འགོས་པས་སྨྱོ་ནད་སྨན་ཁང་དུ་བསྐྱོད། འོན་ཏེ་སྐད་ཅིག་མར་ནད་
ལས་ཐར་བ་ཤིན་ཏུ་ལེགས་སོ། །
བདག་གིས་དགེ་རྒན་དུ་མའི་བཀའ་དྲིན་ཆུད་འཛའ་སོང་། སྤྱིར་རང་ཉིད་ཀྱི་ནུས་
པར་ཡིད་རྟོན་པའམ། ཡང་ན། ཕ་རོལ་པོས་བདག་གི་ཡར་རྒྱས་ལ་སྣང་འཇོག་བྱུང་བ་གང་
ཞིག བདག་གི་མ་འོངས་པའི་དམིགས་པ་ཇེ་གསལ་དུ་གྱུར་ན་རང་ཉིད་ཀྱི་ཕྱིར་དགེ་རྒན་
ཞིག་གདན་ཞུ་བྱ་འདོད། གང་དག་སྐྱ་སྦྲེལ་གྱི་ཁང་མིག་ལྔར་སྡོད་དུ་བཅུག་སྟེ་བདག་གིས་
ཁང་མིག་རེ་རེ་བཞིན་མཆོངས་ཀྱིན་གདམ་ངག་སློབ་འདོད།
འདི་ནི་ཅི་འདྲའི་ཡར་རྒྱས་ཤིག་གོ །ཤེས་བྱའི་འོད་ཀྱི་ཉག་མས་བདག་གི་རྨོངས་
པའི་མུན་པ་བསལ་སོང་། བདག་ནི་དེ་ལྟའི་སྤྲོ་བས་རབ་ཏུ་མྱོས། བདག་ལ་རང་རློམ་གྱི་ཆ་
ཅི་ཡང་མ་མཆིས། ད་ལྟ་མ་མཆིས་ཤིང་། ནམ་ཡང་དེ་ལྟ་དེ་ལྟར་རོ། །བདག་ནི་ནམ་ཡང་
རང་རྩོལ་ལ་བརྟེན་ཏེ། འཇིག་རྟེན་འདིར་ཡོ་རོབ་པའི་སློབ་གསོའི་ཆུ་ཚད་དུ་སོན་མཁན་
གཅིག་པུ་དེའོ། །འདི་ནི་གླེང་རིན་མེད་པ་ཞིག་ཡིན་མོད། བདག་ལ་གཟེབ་ལས་སྒྲོལ་
རོགས་སམ། ཡང་ན། བགྲོད་ལམ་ཐུན་མོང་མ་ཡིན་པ་ཞིག་བཏོད་པས་སོ། །འཇིག་རྟེན་ཁ་
དཔེར། ཕོ་རྒོད་པ་ལས་གཉིད་སྐྱིད་པ་དགའ་ཞེས་གྲགས་ན། བདག་ཀྱང་ནམ་ཡང་ཕྱིར་
བཤོལ་ལོ། །བདག་ལ་རང་དབང་མེད་པའི་སྔོན་འགྲོར་བགྲོད་བྱེད་ཀྱི་ལམ་བུ་ཅི་ཡང་མེད་
པས་སོ། །
142གཟུགས་འགྱུར་ཟིན་ཐོ།
བདག་གིས་རང་ཉིད་ཀྱི་འཕེལ་རྒྱས་ཀྱི་བགྲོད་ལམ་དང་། ད་ལྟའི་དམིགས་པ་ཅི་ཡིན་
ལ་ཕྱིར་དྲན་བྱ་དུས་འཁང་ར་ལྟ་ཅི། འདོད་བློའང་ཚིམ་ཐབས་མི་འདུག ལག་ཟུང་དོར་
མའི་ཁུག་མར་བརྫངས། ཅོག་ཙེའི་སྒང་རྒུན་ཆང་དམ་བེ་ཞིག་བཞག བདག་གིས་ཉལ་
ཁྲིའི་སྒང་ཙོག་སྟེ་སྒེའུ་ཁུང་གི་ཕྱི་རོལ་ལ་ཅེར་རོ། །ཅི་སྟེ་མགྲོན་པོ་ཡོང་ན་བདག་གིས་
གུས་བཀུར་སྒོས་བསྙེན་བཀུར་བྱའོ། །བདག་གི་མགྲོན་གཉེར་ཚོམས་ཆེན་དུ་སྡོད། བདག་
གིས་སྒོ་དྲིལ་བརྡུངས་པ་ཙམ་གྱིས་ཅི་བསྒོས་དང་ལེན་བྱ་རྒྱུར་སྒུག་གོ །བདག་ནི་དགོང་
ལྟར་འཁྲབ་སྟོན་ལ་བྲེལ་ཅིང་། གཡུར་ཟའི་གྲུབ་འབྲས་ཀྱང་སྨིན་སོང་། རྟག་ཏུ་གསོལ་
སྟོན་དང༌། ཚན་རིག་གི་བགྲོ་གླེང་ཚོགས་འདུ། གྲོགས་པོའི་འདུ་འཛོམས་ནས་གྱེས་ཏེ་
མཚན་གུང་ཁྱིམ་དུ་ལོག་པའི་ལམ་དུ་ཕྱེད་འདུལ་སྦྱོང་ཟིན་པའི་སྤྲ་མོ་ཞིག་གིས་སྒུག་
གོ །བདག་གིས་ཀྱང་སྤྲེལ་གྱི་རང་གཤིས་ནས་གང་དེར་བརྩེ་བ་ལྷད་མེད་བཅངས། འོན་
ཏེ་ཉིན་མོ་མོའི་མིག་མདངས་དེ་མཐོང་མི་འདོད་པ་སྟེ། ཕྱེད་འདུལ་སྦྱོང་ཟིན་པའི་ཀླ་ཀློའི་
མིག་མདངས་ནི་སྐྱི་གཡའ་བ་གང་ཞིག བདག་ནི་ནམ་ཡང་ལྟ་བར་མི་བཟོད་པས་སོ། །
ཅི་ལྟར་ཡང་བདག་ནི་རང་གི་དམིགས་ཚད་དུ་སོན་ནོ། །དེ་ནི་རང་ནུས་ཡོད་རྒུའི་
རྩོལ་བའི་འབྲས་བུ་ཡིན་ཞེས་སྨྲ་མི་སྤོབས། གཞན་ཡང་བདག་གིས་མིའི་རིགས་ལྟར་
འགྲེལ་བརྗོད་བྱ་མི་འདོད། བདག་ནི་ཤེས་བྱ་སྒྲོག་སྤེལ་ལམ། ཡང་ན། སྤྲོས་བཤད་བྱ་ཕྱིར་
ཙམ་མོ། །གུས་པར་འོས་པའི་ཚན་རིག་ཁང་གི་སྐུ་ཞབས་ཚོ། བདག་གིས་ཁྱོད་ཅག་ལ་སྤྲོས་
བཤད་བྱས་པ་ཙམ་མོ། །
143འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཀྲེས་ལྟོགས་ཀྱིས་མནར་བའི་སྒྱུ་རྩལ་པ།
ཉེ་བའི་ལོ་བཅུའི་རིང་ལྟད་མོ་བས་ལྟོགས་སྒོམ་རྒྱག་མཁན་གྱི་འཁྲབ་སྟོན་ལ་ལྟ་རྒྱུར་
སྤྲོ་སྣང་མེད། དེ་སྔོན་རང་སྒེར་གྱིས་གཉེར་བའི་འཁྲབ་སྟོན་ཆེ་གྲས་དེ་རིགས་ཀྱི་ཡོང་
འབབ་ཤིན་ཏུ་ལེགས། འོན་ཏེ་ད་ལྟ་དེ་ལྟར་མ་ཡིན། འདི་ནི་དུས་རབས་ཤིག་གི་དར་སྲོལ་
ཏེ། དེ་དུས་ལྟོགས་སྒོམ་རྒྱག་མཁན་གྱི་སྒྱུ་རྩལ་པས་གྲོང་ཁྱེར་ཁྱབ་ཅིང་། རྟག་ཏུ་འཁྲབ་
སྟོན་ལ་ཟད་མཐའ་མེད་པས་ལྟད་མོ་བའི་སྤྲོ་སྣང་འཕེལ་ལོ། །སྤྱིར་ཉིན་ལྟར་ལྟད་མོར་ལྟ་
ཆོག ལན་རེར་ལྟད་མོ་བས་ཚོགས་ར་ཁེངས་དུས་ཁག་གཅིག་གིས་རྒྱུན་བཞུགས་ཀྱི་
འཛིན་ཉོས་ཏེ་རྟག་ཏུ་ལྕགས་གཟེབ་ཀྱི་ཕྱི་རོལ་དུ་སྡོད། མཚན་མོར་ཡང་ལྟད་མོ་ལྟ་མཁན་
ཡོད་པ་སྟེ། མགལ་མེ་སྦར་ཏེ་ལྟད་མོར་རོལ་ཚུལ་ནི་ཅི་འདྲའི་སྐྱིད་ཅིག་རེད། གནམ་ངོ་
དྭངས་དུས་ལྕགས་གཟེབ་ཕྱི་རོལ་ཏུ་སྤོའོ། །དེ་ནི་བྱིས་པ་ཚོས་ལྟོགས་སྒོམ་རྒྱག་མཁན་གྱི་
སྒྱུ་རྩལ་པའི་འཁྲབ་སྟོན་ལ་ལྟ་ཕྱིར་ཏེ། ཁོ་ཚོར་ཐུན་མོང་མ་ཡིན་པའི་སྤྲོ་སྣང་ཡོད་པས་སོ། །
དར་མར་ཆ་བཞག་ན། ཀུ་རེའམ་དར་སྲོལ་གྱི་ཡུལ་ལས་མ་འདས། བྱིས་པ་ཚོས་རྟག་ཏུ་
སྒྱུ་རྩལ་པ་མཐོང་མ་ཐག་མཚར་སྣང་སྒོས་ཧ་ལས་ཧོན་ཐོར་གྱི་གནས་སུ་གྱར་ཅིང་། བདེ་
འཇགས་ཀྱི་གནས་བབ་ཏུ་ལག་འཇུ་བྱེད་ཀྱིན་འཁྲབ་ཆས་ནག་པོ་གྱོན་ཞིང་། ངོ་གདོང་
སྐྱ་བོར་གྱུར་པ་གང་ཞིག རིད་དྲགས་ཏེ་ཀེང་རུས་ལྟར་གྱུར་པའི་སྒྱུ་རྩལ་པར་ལྟའོ། །སྤྱིར་
རྐུབ་སྟེགས་སུ་མི་སྡོད། རྟག་ཏུ་ལྕགས་གཟེབ་དབུས་སུ་བཏིངས་པའི་རྩྭ་སྔོན་ཐོག་ཙོག
144གཟུགས་འགྱུར་ཟིན་ཐོ།
ལན་རེར་གུས་ལུགས་ཆེན་པོས་ལྟད་མོ་བར་གུས་འདུད་ཞུ་ཞིང་། མཚམས་རེར་འཛུམ་
མདངས་བཅོས་མ་སྟོན་གྱིན་ལྟད་མོ་བའི་འདྲི་བར་ལན་འདེབས། ཐ་ན། དཔུང་པ་ལྕགས་
གཟེབ་ཀྱི་ཕྱིར་ཕྱུངས་ཏེ་སྐམ་ཞིང་རིད་པའི་དཔུང་མགོར་རེག་ཏུ་འཇུག་གོ །སྐབས་རེར་
ཞིབ་འདང་ཀློང་ཚུད་དེ་སུ་ལའང་ཁ་ཡ་མི་བྱའོ། །ལར་དྲིལ་བུའི་སྒྲ་དྲག་པོས་ཀྱང་སད་མི་
བཏུབ། དེ་ལྟར་མིག་ཟུང་དམ་པོར་བཙུམ་ཞིང་། མགོ་བོ་མདུན་དུ་ཕྱོགས་ནས་སྡོད། ལན་
རེར་ཤེལ་ཕོར་ཆུང་ངུ་ཞིག་ལས་ཆུ་ཐིགས་ཙམ་བླངས་ཏེ་མཆུ་ཏོ་སྦོང་ངོ་། །
ལྟད་མོ་བ་རྒྱ་མཚོའི་རླབས་ལྟར་གཡོ། ད་དུང་མི་སེར་གྱིས་ཐུན་མོང་ཐོག་བདམས་
པའི་སོ་ལྟ་བ་ཁག་གཅིག་འདུས་སོ། །དེའང་ཁྱད་མཚར་བ་ཞིག་སྟེ། ཐམས་ཅད་བཤན་པ་
ཤ་སྟག་གོ །དེ་དག་གསུམ་རེ་འདུས་ནས་ཉིན་མཚན་དབྱེར་མེད་དུ་སྒྱུ་རྩལ་པས་ལྐོག་ཏུ་
བཟའ་བཏུང་བསྟེན་མིན་ལ་ལྐོག་ལྟ་བྱའོ། །དེ་ནི་ལྟད་མོ་བ་མགུ་བྱེད་ཀྱི་རྣམ་པ་ཞིག་སྟེ།
འཁྲབ་སྟོན་དེར་རྒྱུས་མངའ་ཡོད་པ་སུ་ཞིག་གིས་ཀྱང་དེ་ལྟའི་འཁྲབ་སྟོན་གྱི་སྔ་གཞུག་ཏུ་
སྒྱུ་རྩལ་པར་བཟའ་བཏུང་བྱིན་ཀྱང་མི་ཟ་བ་ལོས་རྟོགས། ཁོའི་སྒྱུ་རྩལ་གྱི་གཟི་བྱིན་ཡང་
ལྟོགས་སྒོམ་རྒྱག་རྒྱུ་དེའོ། །དེ་ལྟ་དེ་ལྟར་རོ། །འོན་ཏེ་སོ་ལྟ་བ་ཐམས་ཅད་ཀྱིས་དེ་ལྟའི་གནས་
ལུགས་མི་རྟོགས། མཚམས་རེར་མཚན་མོའི་སོ་ལྟ་བ་ཁག་གཅིག་གིས་སྣང་འཇོག་ཅི་ཡང་
མེད་ཅིང་། བསམ་གཟས་ཏེ་ཁ་ཐག་རིང་བའི་གྲུ་ཟུར་དུ་ཤོག་སྦག་རྒྱག་གོ །དེ་ནི་ཁོར་ལྐོག་
ཏུ་བཟའ་བཏུང་བསྟེན་རྒྱུའི་གོ་སྐབས་བྱིན་པ་སུས་ཀྱང་རྟོགས་སླ། ཁོ་ཚོས་བསམས་ན།
ལྐོག་ཏུ་བཟའ་བཏུང་སྤྱོད་ངེས་སྙམ་པའོ། །དེ་ལྟའི་སོ་ལྟ་བ་ནི་སྒྱུ་རྩལ་པའི་སྲོག་གི་གཤེད་
མ་སྟེ། སེམས་པ་སྐྱོ་ཡུས་ཀྱིས་བསྣད་བྱེད་དང་། འཁྲབ་སྟོན་ངལ་དུབ་ཀྱིས་གཙེས་བྱེད་ཀྱི
ཉེར་ལེན་རྒྱུ་ཡིན་པས་སོ། །མཚམས་རེར་རིག་པ་བསྒྲིམས་ཤིང་། ནུས་ཤུགས་ཡོད་རྒུས་གླུ་
ཆུང་བླངས་ཏེ་ལྐོག་ཏུ་བཟའ་བཏུང་བསྟེན་སྙམ་པ་ནི་མ་ཉེས་ཁ་ཡོག་ཡིན་ལུགས་གསལ་
འདེབས་བྱའོ། །འོན་ཏེ་ངལ་བ་འབྲས་མེད་དུ་གྱུར་པ་སྟེ། ཁོ་ཚོས་སྒྱུ་རྩལ་གྱི་ཐབས་འཕྲུལ་
145འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ངོ་མཚར་ཅན་ནི་གླུ་ཆུང་ལེན་ལ།
ལྐོག་ཏུ་བཟའ་བཏུང་བསྟེན་རྒྱུ་ཁོ་ནར་འདོད་པས་
སོ། །ཡང་སོ་ལྟ་བ་ཁག་གཅིག་ལ་ཡིད་མགུ་བ་སྟེ། ལྕགས་གཟེབ་ཀྱི་གམ་དུ་ཙོག་ཅིང་།
ཚོམས་ཆེན་གྱི་གློག་བཞུ་རབ་རིབ་ཀློང་ལག་བཞུ་སྦར་ནས་ཁོར་ལྟའོ། །རབ་ཏུ་བཀྱེ་བའི་
འོད་མདངས་ཀྱིས་མིག་ལ་མི་གནོད་ཅིང་། གཉིད་ཁུག་རྒྱུ་ལྟ་ཅི། གཉིད་ངད་ཀྱིས་ཀྱང་
དབེན་ཏོ། །མདོར་ན་བཞུ་འོད་ཅི་འདྲ་ཞིག་གམ། གནས་གང་ཞིག་ཏུའང་ཙོག་ནུས། ཁོས་
མཚན་གང་གཉིད་མ་ཁུག་པར་ཙོག་ན་སོ་ལྟ་བའང་དེ་ལྟ་དེ་ལྟར་རོ། །རྟག་ཏུ་སོ་ལྟ་བར་
བསྟན་བཤིག་སློང་འདོད་ཅིང་། རང་གིས་རྒྱལ་ཁམས་འགྲིམས་པའི་གཏམ་རྒྱུད་ཀྱང་ཤོད་
འདོད། ཐ་ན། ཁོ་ཚོའི་གཏམ་རྒྱུད་ཀྱང་ཉན་འདོད། འདུན་མ་ཉག་གཅིག་ནི་རིག་པ་དྭངས་
གསལ་སྒོས་ལྕགས་གཟེབ་ནང་ལྐོག་ཏུ་བཟའ་བཏུང་མ་བསྟེན་པ་མཐོང་ཆོས་སུ་འགྱུར་
རྒྱུའམ། སྒྱུ་རྩལ་པ་རིགས་འདིའི་ལྟོགས་སྒོམ་གྱི་བཟོད་པའི་དགེ་མཚན་ཤེས་སུ་འཇུག་
འདོད། ཁོའི་སེམས་པའི་བདེ་བ་ཅིག་ཤོས་ཏེ། ནངས་པར་སོ་ལྟ་བས་སྤྱང་ཀི་ཤ་ལ་རྔམ་པ་
ལྟར་ཞོགས་ཟས་གྱ་ནོམ་པར་རོལ་ཚུལ་ལ་ལྟ་རྒྱུ་དེའོ། །ལྟད་མོ་བ་ཁག་གཅིག་ནི་ཡིད་མི་
རྟོན་པ་སྟེ། འདི་ནི་སྒྱུ་རྩལ་པས་སོ་ལྟ་བར་ལྐོག་རྔན་བྱིན་པར་འདོད་པས་སོ། །ཅི་ལྟར་ཡང་
ལྟད་མོ་བའི་སེམས་ཁོང་གི་དོགས་པ་ནམ་ཡང་སེལ་དཀའ།
ལྟད་མོ་བས་ལྟོགས་སྒོམ་རྒྱག་མཁན་གྱི་སྒྱུ་རྩལ་པར་བཟུང་བའི་དོགས་པ་ནམ་ཡང་
སེལ་དཀའ། ཅིའི་ཕྱིར་ཞེ་ན། སོ་ལྟ་བས་ཉིན་མཚན་དབྱེར་མེད་དུ་སྐད་ཅིག་ཙམ་ཡང་མི་
གཡེང་བར་ལྐོག་ལྟ་བྱས་ཏེ་སྒྱུ་རྩལ་པས་བཟའ་བཏུང་མ་བསྟེན་པའི་དཔང་རྟགས་ཅི་ཡང་
སྟོན་ཐབས་མེད་པས་སོ། །དོན་དམ་དུ་སྒྱུ་རྩལ་པ་གཅིག་པུའི་སེམས་ཁོང་དུ་གསལ་པོར་
རྟོགས་ནུས་པས་རང་ཉིད་ནི་སོ་སོར་ཡིད་རྟོན་རུང་བའི་ལྟད་མོ་བ་ཉག་གཅིག་གོ །ཁོས་
རང་ཉིད་ལ་མི་མོས་པའི་ཆའང་མཆིས། རྩ་བ་ནི་ནམ་ཡང་ལྟོགས་མ་མྱོང་བས་མ་ཡིན། དེ་
ནི་རང་ཉིད་ཀྱི་བྱེད་ལུགས་ལ་མི་མོས་པས་ལུས་ཀྱི་ཤ་ལྤགས་རིད་ཅིང་། རྟག་ཏུ་ལྟད་མོ་
146གཟུགས་འགྱུར་ཟིན་ཐོ།
བའི་སྙིང་རྗེའི་མིག་ཟུང་གིས་ཅེར་ཡུལ་དུ་གྱུར་པ་དེའོ། །ཁོས་འཇིག་རྟེན་འདིར་ལྟོགས་
སྒོམ་རྒྱག་པའི་སྒྱུ་རྩལ་གྱི་འཁྲབ་སྟོན་ཅི་འདྲའི་ལས་སླ་པོ་ཡིན་པ་རྟོགས་མཁན་རང་ཉིད་
གཅིག་པུར་འདོད། ཚུལ་དེ་ཁོའི་སྨྲ་བརྗོད་ལས་འདས་ཤིང་། ལྟད་མོ་བའི་ཡིད་རྟོན་ལས་
ཀྱང་འགོངས་སོ། །ཐམས་ཅད་ཀྱིས་འདི་ནི་སྒྲ་རྩལ་པའི་ཁེངས་སྐྱངས་ཀྱི་ཚུལ་དུ་འདོད་
མོད། ཁག་གཅིག་གིས་མཁས་རློམ་མམ། རྒྱལ་ཁམས་ཉུལ་མཁན་གྱི་ཁྲམ་པར་འདོད་པ་
སྟེ། བཟའ་བཏུང་མ་བསྟེན་ཀྱང་མི་ལྟོགས་པའི་གསང་བའི་མན་ངག་མཆིས། འོན་ཏེ་ངོ་
ཚ་ཁྲེལ་མེད་སྒོས་གསང་རྒྱ་དམ་པོས་ལྟོགས་སྒོམ་རྒྱག་རྒྱུ་ཅི་འདྲའི་ལས་སླ་པོར་སྒྲོག་གོ་
སྙམ་མོ། །ཁོས་དེ་ལྟའི་གཏམ་འཆལ་ལ་བཟོད་སྒོམ་བྱས་ཤིང་། ལོ་ཟླའི་འགྲོས་རིམ་ལྟར་
གོམས་འདྲིས་ཀྱི་ཡུལ་དུ་གྱུར་མོད། སེམས་ཁོང་ནམ་ཡང་སྡུག་གིས་གཙེས་སོ། །ནམ་རྒྱུན་
འཁྲབ་སྟོན་མཇུག་སྒྲིལ་ཐེངས་རེར་ཁོས་རང་འགུལ་ངང་ལྕགས་གཟེབ་ལས་གྱེས་མ་མྱོང་།
ད་ལྟའི་བར་ལྟད་མོ་བ་སུས་ཀྱང་དཔང་རྟགས་ལོས་ཐུབ། འགོ་པས་གཏན་འབེབས་བྱས་
པའི་འཁྲབ་ཡུན་རིང་ནའང་ཉིན་བཞི་བཅུའོ། །སྤྱིར་འཛམ་བུ་གླིང་གི་གྲོང་དང་གྲོང་ཁྱེར་
གྲགས་ཅན་གང་ཞིག་ཏུ་འཁྲབ་ཀྱང་ཉིན་གྲངས་དེ་ལས་བརྒལ་མི་སྲིད། འདི་ནི་གནས་
ལུགས་ཡོད་པ་ཞིག་སྟེ། ཉམས་མྱོང་ལྟར་ན། ཉིན་བཞི་བཅུའི་རིང་བརྡ་ཁྱབ་ལ་བརྟེན་ནས་
གྲོང་ཁྱེར་ཡོངས་ཀྱི་ལྟད་མོ་བའི་ཡིད་དབང་འགུགས་ཐུབ། དེ་ལས་བརྒལ་ན་ལྟད་མོ་བ་
གཅིག་ཀྱང་མི་འདུའོ། །བྱེ་བྲག་ཏུ་གྲོང་གསེབ་དང་། གྲོང་ཁྱེར་གྱི་གནས་ཡུལ་ལ་ཁྱད་པར་
མཆིས་མོད། དེ་ལྟའི་བླང་བྱ་ས་གནས་ཁག་ཏུ་སྤྱད་དང་སྤྱོད་མུས་སོ། །དེ་ལྟར་མཇུག་མཐའི་
ཉིན་མོ་དེར་མེ་ཏོག་གིས་བརྒྱན་པའི་ལྕགས་གཟེབ་ཀྱི་སྒོ་ཕྱེའོ། །སྤྲོ་བས་མྱོས་པའི་ལྟད་
མོ་བ་འཁྲབ་ར་ཆེན་མོར་འདུས་ཤིང་། དཔུང་སྐྱོད་རོལ་མོའི་འགྱུར་ཁུགས་ཀློང་སྨན་པ་
གཉིས་ཀྱིས་ལྕགས་གཟེབ་དབུས་ཀྱི་སྒྱུ་རྩལ་པར་བརྟག་དཔྱད་བྱས་ཏེ་བདེ་ཐང་ཡིན་པའི་
ཁྱབ་བསྒྲགས་བྱའོ། །མཐར་ན་ཆུང་མ་གཉིས་ཀྱིས་རང་ཉིད་སྒྱུ་རྩལ་པའི་ཞབས་ཕྱིར་རུང་
147འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བའི་སྤྲོ་སྣང་ཆེན་པོས་ཁོ་སྐྱོར་གྱིན་སྐས་གདང་རེ་རེ་བཞིན་བབས། དེ་ནས་ཟ་མ་གྱ་ནོམ་
པ་བཤམས་པའི་ཅོག་ཙེའི་གམ་དུ་ཁྲིད། འོན་ཏེ་ཁོས་རྟག་ཏུ་ཟ་མ་ལོངས་སུ་སྤྱོད་རྒྱུ་དང་
ལེན་མི་བྱ། ན་ཆུང་མ་གཉིས་ཀྱིས་ཁོའི་སྐམ་ཞིང་རིད་པའི་ལག་ཟུང་ནས་ཇི་ལྟར་འཐེན་
ཡང་དེ་ལྟར་འགྲེང་ཐབས་བྲལ། འཁྲབ་སྟོན་ཅིའི་ཕྱིར་ཉིན་བཞི་བཅུའི་རྗེས་མཇུག་སྒྲིལ་
སོང་། འོ་ན། སྒྱུ་རྩལ་པས་མུ་མཐུད་ལྟོགས་སྒོམ་རྒྱག་ཐུབ་ཅིང་། སྒྱུ་རྩལ་གྱི་གྲུབ་འབྲས་
རྩེར་སོན་དུས་མཇུབ།་སྒྲིལ་བ་ཅིའི་ཕྱིར། ཅི་སྟེ་འཁྲབ་སྟོན་མཚམས་འཇོག་མ་བྱས་ཚེ། ཁོ་
ནི་སྔར་བྱོན་མ་མྱོང་བའི་ལྟོགས་སྒོམ་རྒྱག་མཁན་གྱི་སྒྱུ་རྩལ་པ་རྩེ་གྲར་འགྱུར་རྒྱུ་སྨོས་ཅི་
དགོས། ཁོས་འདུན་མ་མངོན་གྱུར་སྒོས་མི་ཞིག་གིས་མནོ་མི་བཏུབ་པའི་གོ་འཕང་དུ་སྙེག་
མོད། སུ་ཞིག་གིས་ཅིའི་ཕྱིར་མཚན་སྙན་གྱི་མེ་ཏོག་རྙིད་དུ་བཅུག་སོང་། ལྟད་མོ་བས་སྒྱུ་
རྩལ་གྱི་འབྲས་བུར་མྱོང་རོལ་བྱ་མོད། མཇུག་མཐའི་འཁྲབ་སྟོན་ལ་ངང་སྒུག་མ་བྱས་པ་
ཅིའི་ཕྱིར། ཁོར་ལྟོགས་སྒོམ་རྒྱག་རྒྱུའི་འཁྲབ་རྩལ་མངའ་ཡང་། ལྟད་མོ་བས་ཅིའི་ཕྱིར་ལྟ་
མ་ནུས་སམ། དེ་བཞིན་ཁོ་ད་ལྟ་ངལ་བས་དུབ་སྟེ་རྩྭ་སྔོན་སྒང་ངལ་གསོ་རྒྱག་ཆོག་མོད། སུ་
ཞིག་གིས་སྐམ་ཞིང་རིད་པའི་ལུས་པོ་སྐྱོར་ཏེ་ཟ་མར་རོལ་དུ་བཅུག་སོང་། ཁོར་བསམས་
ན། ཟ་མ་མཐོང་བ་ཙམ་གྱིས་ཞེ་མེར་མེར་དུ་གྱུར་མོད། ཞབས་ཕྱི་མ་གཉིས་ཀྱི་གུས་ལུགས་
ལྡོག་མི་ནུས་པའི་ཕྱིར་ཁམ་གང་མིད་པ་ཙམ་མོ། །ཁོས་ལྟག་པ་དགྱེ་དུས་ན་ཆུང་མ་དེ་
གཉིས་ཀྱི་བྱམས་བརྩེའི་བཞིན་མདངས་མཐོང་མོད། མིག་ཟུང་ནི་ནམ་ཡང་གདུག་རྩུབ་
ལས་མ་འདས་པ་སྟེ། སྐམ་ཞིང་རིད་པའི་ལུས་པོས་བཏེགས་པའི་ཡ་ཆུང་གྲང་མོར་གྱུར་
པས་སོ། །དེ་ནས་འགོ་པ་ནམ་རྒྱུན་ལྟར་འཁྲབ་རར་ཡོང་། གཏམ་ཅི་ཡང་མི་སྨྲ་བར་ལག་
ཟུང་སྒྱུ་རྩལ་པའི་མགོ་ཐོག་ཏུ་འཕྱར། འདི་ནི་སུ་ཞིག་རྩྭ་གདན་སྒང་གི་བརྩམས་ཆོས་དེའི་
མྱོང་རོལ་ལ་གདན་ཞུ་བྱས་ཏེ་སྙིང་རྗེའི་ཡུལ་དུ་གྱུར་པའི་སྒྱུ་རྩལ་པ་དེ་སྤྱན་སྔར་འདྲེན་
པ་དང་མཚུངས། སླར་ཡང་ཕྲ་ཞིང་ཉུག་པའི་སྐེད་པ་སྦར་མོའི་འཁོར་རྒྱར་བཅུག དེ་ལྟའི་
148གཟུགས་འགྱུར་ཟིན་ཐོ།
ཕྱག་རྒྱ་ནི་སྒོ་ང་ཆག་ན་སྙམ་པའི་ངང་ཚུལ་དང་ཅིས་མི་འདྲ། སྐབས་དེར་འགོ་པའི་སེམས་
པ་འཁྲེང་སོང་། གང་ལགས་ཤེ་ན། སྒྱུ་རྩལ་པའི་རྐང་པ་དང་རོ་སྟོད་སྒུལ་མི་བཏུབ་པས་
སོ། །མཐར་སྐྲག་ནས་ངོ་གདོང་སྐྱ་བོར་གྱུར་པའི་ན་ཆུང་མ་གཉིས་ལ་གཏད་དོ། །སྐབས་
དེར་སྒྱུ་རྩལ་པ་མགོ་བོའི་ཡོ་འཁྱོམ་ལྟར་འགྱེལ་ནས་སྒུལ་མི་བཏུབ་ལ་ཙོག་ཀྱང་མི་བཏུབ།
ཁོག་པ་ནི་ཆུ་ཤིང་ལྟར་སྟོང་པར་གྱུར་ཅིང་། པུས་མོ་དབང་རྩའི་འཕར་ཕྱོགས་ལྟར་སྒུལ་
མོད། རྒོད་པོ་བྲག་ཐེམ་དུ་འབབ་ལ་ཁད་ཀྱི་སྡེར་མོའི་ངང་ཚུལ་ལྟར་འཁྱོག་ཅིང་གུག་གོ
ན་ཆུང་མ་གང་དེ་ངལ་དུབ་ཀྱིས་མནར་བའི་དབུགས་ལྷེམ་ལྷེམ་དུ་གཡོ་ཞིང་། ངོ་གདོང་མི་
གཙང་བས་ནོག་ན་སྙམ་པའི་སེམས་ཚེགས་ཀྱིས་སྒྱུ་རྩལ་པ་སྐྱོར་ནས་ཁྲིད། ཅིག་ཤོས་དེས་
ཀྱང་ནུས་ཤུགས་ཡོད་རྒུས་སྐམ་ཞིང་རིད་པའི་ལག་པར་འཇུས་ཏེ་ལྟད་མོ་བའི་ཚོགས་སུ་
དགོད་ཆུང་ཤིག་སེས་མདུན་དུ་བསྐྱོད། མཇུག་མཐར་སྒྱུ་རྩལ་པ་དྲན་པ་ཐོར་བའི་གནས་
སྐབས་སུ་འགོ་པས་ཟས་ཁུ་བྱིན་ཅིང་། སེམས་གསོའི་ཚིག་འགའ་སྨྲས་ཏེ་ཐམས་ཅད་ཀྱི་
སེམས་ཚེགས་འཇའ་ལྟར་ཡལ་ན་སྙམ། ཟེར་སྒྲོས་ལྟར་ན། སྒྱུ་རྩལ་པས་འགོ་པར་ཅི་ཞིག་
བཤད་པ་སུས་ཀྱང་མི་ཤེས་མོད། ཁོས་ལྟད་མོ་བ་དང་ལྷན་ཅིག་ཆང་ཕོར་བཏེགས་ཤིང་།
རོལ་མོའི་འགྱུར་ཁུགས་ཀློང་འཁྲབ་སྟོན་མཇུག་སྒྲིལ་ཏོ། །སྤྱིར་ལྟད་མོ་བ་སུའང་སྒྱུ་རྩལ་
པར་མི་མོས་པ་མེད་ཀྱང་། སྒྱུ་རྩལ་གཅིག་པུ་རང་ཉིད་ལ་མི་མོས་སོ། །
འཁྲབ་སྟོན་མཇུག་སྒྲིལ་ཐེངས་རེར་ངལ་གསོ་རེ་རྒྱག ལོ་ཟླ་མང་པོ་དེ་འདྲའི་ཚུལ་
གྱིས་འདས་ཤིང་། མཚན་སྙན་གྱི་བ་དན་སྲིད་རྩེར་གཡོ་མོད། སེམས་ཁོང་གི་སྐྱོ་ཡུས་ནམ་
ཡང་སེལ་ཐབས་བྲལ་བ་སྟེ། སུས་ཀྱང་ཁོའི་སེམས་པའི་འཇིག་རྟེན་མཐོང་མི་བཏུབ་པས་
སོ། །ལྟད་མོ་བར་སེམས་གསོ་ཇི་ལྟར་བྱས་ན་ལེགས། ཁོའི་འདུན་མའང་ཅི་ཞིག་ཡིན། ཅི་
སྟེ་ལྟད་མོ་བ་སེམས་བཟང་ཅན་ཞིག་གིས་ཤ་ཚའི་གཏམ་སྟེ། སེམས་ཁོང་གི་སྐྱོ་ཡུས་ནི་
བཀྲེས་ལྟོགས་ཀྱི་ལན་ནོ་ཞེས་སྨྲས་ཚེ། ཁོས་ཁོང་ཁྲོ་དང་བཅས་མ་ཡིན་ཞེས་སྟག་མོ་ངར་
149འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བའི་ཚུལ་གྱིས་ང་རོ་སྒྲོག་ངེས། དེ་ནི་ཅི་འདྲའི་སྐྱི་གཡའ་ཞིག་གོ །འགོ་པར་གནས་བབ་
དེར་ཁ་གཅོག་བྱེད་ཀྱི་ཐབས་ཤེས་ལེགས་པོ་ཞིག་མངའ་བ་སྟེ། ལྟད་མོ་བར་སྒྱུ་རྩལ་པའི་
བྱ་སྤྱོད་མ་རབས་འདི་གསལ་འདེབས་བྱ་ཕྱིར་ལྟོགས་སྒོམ་རྒྱག་མཁན་གྱི་སྒྱུ་རྩལ་པའི་བྱ་
བྱེད་ལ་བསམ་ཤེས་བྱོས། ཅིའི་ཕྱིར་ཞེ་ན། སྤྱོད་ཚུལ་མ་རབས་འདི་ནི་ལྟོགས་རླུང་འབའ་
ཞིག་གིས་ལན་པས་རྒྱུན་གཏན་གྱི་མི་ཞིག་གིས་མནོ་ཐབས་མེད་ཅེས་སྨྲའོ། །སླར་ཡང་
ཁོས་བཟའ་བཏུང་མ་བསྟེན་པའི་ཡུན་ཚད་ནི་འཁྲབ་སྟོན་གྱི་དུས་ཚོད་ལས་རིང་ཞེས་
སྨྲ་ཞིང་། ཁོའི་སྙིང་སྟོབས་དང་། འདུན་མ། རང་ཚུགས་བཅས་ལའང་བསྔགས་པ་བརྗོད་
དོ། །ཡང་འདྲ་པར་ཏེ། སྒྱུ་རྩལ་པས་ཉིན་བཞི་བཅུའི་འཁྲབ་སྟོན་མཇུག་སྒྲིལ་རྗེས་
ཆུང་ངང་ཉལ་ཁྲིའི་སྒང་ཉལ་བའི་འདྲ་པར་ཞིག་བསྟན་ཏེ་གསལ་འདེབས་བྱའོ། །སྒྱུ་རྩལ་
ལ་རྗེས་གཉོམ་
པར་བསམས་ན་གོམས་འདྲིས་སུ་གྱུར་མོད། དེ་ལྟར་གནས་ལུགས་འཁྱོག་པོར་བརྗོད་
ཚུལ་ཁོས་བཟོད་ཐབས་བྲལ་བའི་སེམས་ཀྱི་ན་ཚར་གྱུར་ཏོ། །འདི་ནི་འཁྲབ་སྟོན་སྔ་ནུར་
གྱིས་མཇུག་སྒྲིལ་བའམ། ཡང་ན། ལྟོགས་སྒོམ་རྒྱག་རྒྱུའི་འཁྲབ་སྟོན་མཇུག་སྒྲིལ་བའི་རྒྱུ་
མཚན་ཉག་གཅིག་ཏུ་འདོད། ཁོས་གླེན་རྟགས་ཀྱི་བྱ་བྱེད་འདི་དང་། རྨོངས་པ་ངོ་མཚར་སྐྱེ་
བྱེད་ཀྱི་འཇིག་རྟེན་འདིར་ནམ་ཡང་རྒོལ་མི་བཏུབ། འགོ་པས་རྟག་ཏུ་གསལ་འདེབས་བྱ་
དུས་ཁོས་ལག་ཟུང་ལྕགས་གཟེབ་ཏུ་ཁེན་ཏེ་རྣ་བ་བླག་གོ །ཅི་སྟེ་འདྲ་པར་མཐོང་ཆོས་སུ་
བཤམས་ཚེ་ལག་ཟུང་ལྷོད་ཅིང་། སླར་རྩྭ་སྔོན་སྒང་ཙོག་གོ །སྐབས་དེར་ལྟད་མོ་བས་སླར་
ཡང་ཁོར་ལྟའོ། །
ལོ་ངོ་འགའི་རྗེས་སུ་འཁྲབ་རར་འདུས་པའི་ལྟད་མོ་བ་ཁག་གཅིག་གིས་འདས་དོན་
དེར་དྲན་གསོ་བྱ་དུས་ཡང་སྙིང་ཅི་ཡིན་རང་གིས་ཀྱང་རྟོགས་ཐབས་བྲལ། ཅིའི་ཕྱིར་ཞེ་ན།
བར་སྐབས་དེར་གློ་བུར་དུ་འགྱུར་ལྡོག་ཆེན་པོ་ཞིག་བྱུང་བས་སོ། །སྤྱིར་རྒྱུ་རྐྱེན་ངེས་ཅན་
ཞིག་ཡོད་མོད། སུ་ཞིག་གིས་རྩད་ཞིབ་བྱ་ནུས། མདོར་ན་ནམ་ཞིག་སྒྱུ་རྩལ་པ་གང་ཉིད་
150གཟུགས་འགྱུར་ཟིན་ཐོ།
རང་ལ་བརྩེ་བའི་ལྟད་མོ་བས་བོར་ཚེ་གནས་གཞན་དུ་བསྐྱོད་དེ་འཁྲབ་སྟོན་བྱ་རྒྱུར་མོས་
སོ། །འགོ་པས་སླར་ཡང་ཁོ་དང་ལྷན་ཅིག་ཡོ་རོབ་ཕྱེད་ཙམ་འགྲིམས་ཏེ་འདས་པའི་དྲན་
འཆར་བཙལ་མོད། ལྡོག་སྟེ་ཐམས་ཅད་སྒྱུ་རྩལ་རིགས་འདིའི་འཁྲབ་སྟོན་ལ་ཞེན་པ་ལོག་
པའི་སྣང་བ་འཆར། དེ་ལྟ་དེ་ལྟར་ཏེ། བ་མོ་དགུན་གསུམ་གསོས་ཞེས་གྲགས་པ་ལྟར་སྐབས་
དེར་གཞོན་སྐྱེས་སྒྱུ་རྩལ་པ་ཁག་གཅིག་གི་མྱུ་གུ་འབུས་མོད། ཐམས་ཅད་འཁྲབ་སྟོན་པ་
རྒད་པོའི་འཁྲབ་རྩལ་གྱིས་ཡིད་མྱོས་པས་སྣང་འཇོག་ཅི་ཡང་མ་བྱས། ད་ལྟ་འགྱོད་པ་སྐྱེས་
ཀྱང་འཕྱིས་དྲགས་འདུག སླད་ལྟོགས་སྒོམ་རྒྱག་རྒྱུའི་སྒྱུ་རྩལ་འཁྲབ་སྟོན་གྱི་དར་སྲོལ་
དུས་རབས་ཤིག་འཆར་སྲིད། འོན་ཏེ་ཐམས་ཅད་ཀྱི་བསམ་ཤེས་ཀྱི་ཡུལ་ལས་འདས་པས་
སྒྱུ་རྩལ་པ་ཅི་ལྟར་འཚོའམ། ལྟད་མོ་བ་ཁྲག་ཁྲིག་གིས་དགའ་བསུ་ཐོབ་པའི་སྒྱུ་རྩལ་པ་གང་
ཉིད་གྲོང་གསེབ་ཀྱི་འཁྲབ་ར་ཆུང་ངུར་འཁྲབ་སྟོན་བྱའམ། ཡང་ན། ལས་རིགས་གཞན་
གཉེར་ཨེ་འདོད། འོན་ཏེ་སྒྱུ་རྩལ་པའི་ལོ་ན་བགྲེས་པ་གང་ཞིག རང་ཉིད་ལས་རིགས་
འདིར་མོས་པ་ཤིན་ཏུ་ཟབ་པས་དེ་ལྟར་མི་ནུས་སོ། །མཐར་སུས་ཀྱང་འགྲན་ཟླ་བྲལ་བའི་སྒྱུ་
རྩལ་པ་གང་ཉིད་རྟ་རྩེད་ཚོགས་པ་ཞིག་གིས་གདན་ཞུ་བྱས། ངོ་སོ་སྲུང་ཕྱིར་གན་རྒྱར་ཅི་
ཡང་མ་བལྟས་པར་ས་ཡིག་བཀོད་སྐད།
རྟ་རྩེད་ཚོགས་པའི་གཞི་རྒྱ་ཤིན་ཏུ་ཆེ། མི་དང་། སྲོག་ཆགས། འཕྲུལ་འཁོར་བཅས་
གྲངས་མེད་མཆིས་པས་སྙིགས་དོར་གསར་ལེན་བྱའོ། །དེའི་ཕྱིར་མི་སུ་འདྲ་ཞིག་ཡིན་
རུང་སྐབས་སུ་བབས་ཚེ་བཤོལ་ཐབས་མེད་པར་ཞུགས་དགོས། སྒྱུ་རྩལ་པར་ཆ་མཚོན་
ན། ཐོབ་དང་གོ་ས་དམིགས་བསལ་ཅན་ཏེ། གདན་ཞུ་བྱས་པ་གང་ཞིག རྩ་བ་ནི་མཚན་
སྙན་བཟང་པོར་རག་ལས་སོ། །སྤྱིར་སྒྱུ་རྩལ་རིགས་འདིའི་འཁྲབ་རྩལ་ལོ་ནའི་འགྲོས་རིམ་
ལྟར་མི་ཉམས་སྐད། རྩ་བའི་ཁྱད་ཆོས་འདིས་སྒྱུ་རྩལ་པ་གང་ཉིད་ལོ་ན་བགྲེས་ཏེ་རྟ་རྩེད་
ཚོགས་པར་བྱོལ་བའི་མི་ཁ་གླེང་ཐབས་མེད། ལྡོག་སྟེ་ཁོས་རང་གི་འཁྲབ་རྩལ་སྔར་བས་
151འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྨིན་མཚམས་སུ་སོན་པར་ཁས་འཆེས་ཆོག ཅི་སྟེ་འཁྲབ་སྟོན་བྱ་རྒྱུའི་གོ་སྐབས་ཕྲད་ཚེ་
འདས་པའི་གྲུབ་འབྲས་ཀྱིས་བསྒྲུན་ཐབས་མེད་པའི་འཁྲབ་རྩལ་ཏེ། འཛམ་གླིང་ཐོག་འདི་
ལས་གཉིས་པ་ཞིག་མེད་པའི་གྲུབ་འབྲས་གཏོད་རྒྱུའི་ཁ་ཚོན་གཅོད་དོ། །ཁོ་དེ་ལྟར་སེམས་
འགུལ་ཐེབས་དུས་དུས་རབས་ཀྱི་དགོས་མཁོར་མི་འཚམ་པའི་གཏམ་ཉོག་སྨྲས་ཚེ། ལས་
རིགས་དེའི་ཁྲེལ་ཡོད་སྐྱེ་བོས་གོ་ན་འཕྱ་སྨོད་ཀྱི་ཡུལ་དུ་འགྱུར་ངེས།
སྒྱུ་རྩལ་པར་དོན་དངོས་ཀྱི་ལྟ་ཞིབ་ནུས་པ་མེད་པ་མ་ཡིན་པ་གང་ཞིག དེ་ནི་ལུགས་
མཐུན་གྱི་བྱ་བྱེད་དུ་འདོད་པ་སྟེ། ཁོ་དང་ལྕགས་གཟེབ་རྟ་རྩེད་ཚོགས་པའི་འཁྲབ་སྟེགས་
གཙོ་བོའི་ལེ་ཚན་མ་ཡིན། ལྡོག་སྟེ་དུད་འགྲོ་དང་ཁ་ཐག་ཉེ་བའི་ལམ་མདོ་ཞིག་ཏུ་བཞག་
གོ །ལྕགས་གཟེབ་ཀྱི་མཐའ་འཁོར་ལ་ཚོན་ཁྲ་ཅན་གྱི་བརྡ་ཁྱབ་ཡི་གེ་སྦྱར་བས་བལྟས་པ་
ཙམ་གྱིས་འཁྲབ་སྟོན་གང་ཞིག་བྱ་རྒྱུ་འཕྲལ་དུ་རྟོགས་སྲིད། ཅི་སྟེ་ལྟད་མོ་བས་བར་གསེང་
སྐབས་གཅན་གཟན་གླིང་གར་བསྐྱོད་འདོད་ཚེ་སྒྱུ་རྩལ་པ་གནས་སའི་ལམ་འདི་ངེས་པར་
དུ་བརྒྱུད་དགོས་ཤིང་། གནས་དེར་འཁྱུག་ཙམ་བསྡད་དེ་ཁོར་ལྟ་ཆོག འོན་ཏེ་ལམ་ཆུང་གུ་
དོག་པས་ཞིབ་ཕྲས་ལྟ་འདོད་ཚེ་གྲལ་གཞུག་གི་ལྟད་མོ་བས་ཅིའི་ཕྱིར་གཅན་གཟན་གླིང་
གར་མ་བསྐྱོད་པར་ཁོམ་པ་ཆུད་འཛའ་བར་སྙམ་ན། དལ་དལ་ལྷོད་ལྷོད་ཀྱིས་ལྟ་རྒྱུའི་སྐལ་
པ་ཤིན་ཏུ་ཕྲའོ། །འདི་ནི་སྒྱུ་རྩལ་པས་རང་གི་འཁྲབ་སྟོན་ལ་ལྟ་མཁན་མང་པོ་འདུག་སྙམ་
མོད། མཐར་ཁོང་འདར་ཤོར་བའི་རྒྱུ་རྐྱེན་ཉག་གཅིག་ཀྱང་ངོ་། །ཁོས་ཐོག་མར་བར་གསེང་
གི་ཁོམ་པར་སྐོམ་པ་ཆུ་འདོད་ལྟར་རེ་སྒུག་བྱས། ལྟད་མོ་བ་རྒྱ་མཚོའི་རླབས་ལྟར་གཡོ་
དུས་སེམས་པ་དགའ་འོངས། འོན་ཏེ་རང་གི་མིག་མདུན་ནས་རེ་རེ་བཞིན་བགྲོད་དུས་དེ་
དག་གཅན་གཟན་གླིང་གར་བསྐྱོད་མཁན་ཡིན་པ་མི་རྟོགས་མི་སྲིད། སྤྱིར་གཤིས་གྱོང་
ངམ། རང་གཞན་བསླུ་མཁན་གྱི་སྐྱེ་བོ་ཅི་འདྲ་ཞིག་ཡིན་རུང་མངོན་སུམ་གྱི་གནས་ཚུལ་
འདི་མིག་བཙུམ་ཡང་མཐོང་ཐུབ། འོན་ཏེ་སྒྱུ་རྩལ་པར་བསམས་ན། ལྟད་མོ་བ་དེ་དག་འདི་
152གཟུགས་འགྱུར་ཟིན་ཐོ།
ལྟར་འདུས་པ་ནི་བཀྲ་ཤིས་པའི་བྱ་བ་ཞིག་སྟེ། ཉིན་ལྟར་ལྟད་མོ་བ་དག་ཁོའི་མདུན་ནས་
ཅ་ཅོ་འུར་ཟིང་སྒོས་དམེ་ཚིག་བོར་གྱིན་བགྲོད་ཅིང་། ཚོགས་པའང་གཉིས་སུ་གྱེས་པ་སྟེ།
གཅིག་ནི་དལ་དལ་ལྷོད་ལྷོད་ཀྱིས་ཁོར་ལྟ་འདོད་མཁན་དག་གོ །འོན་ཏེ་སྐྱུ་རྩལ་པར་མྱོང་
རོལ་ཕྱིར་མིན་པར་བསམ་གཟས་ཏེ་གྲལ་གཞུག་གི་ལྟད་མོ་བ་འགོག་ཕྱིར་རོ། །དེ་དག་ནི་
སྒྱུ་རྩལ་པའི་སེམས་ཀྱི་ན་ཚའོ། །ཅིག་ཤོས་ནི་གཅན་གཟན་གླིང་ག་ཁོ་ནར་བསྐྱོད་འདོད་
མཁན་དག་གོ །སླར་ཡང་ལྟད་མོ་བ་ཁག་གཅིག་འཚུབ་ཆ་དང་བཅས་ཡོང་ངོ་། །ཅི་སྟེ་སྒྱུ་
རྩལ་པར་ལྟ་འདོད་ཚེ་སུན་པོ་བཟོ་མཁན་ཅི་ཡང་མེད། འོན་ཏེ་སྐད་ཅིག་ཉིད་དུ་གཅན་
གཟན་གླིང་གར་སླེབས་ན་སྙམ་པའི་གོམ་པའི་སྟངས་སྟབས་བསྒྱུར་ཏེ་ཟུར་མིག་ཙམ་ཡང་
མི་འཕེན་ནོ། །ལན་རེར་སྟེས་དབང་ཚུལ་གྱི་བཀྲ་ཤིས་པའི་བྱ་བར་ཕྲད་པ་སྟེ། ཁྱིམ་བདག་
ཅིག་གིས་ཕྲུ་གུར་ལྟོགས་སྒོམ་རྒྱག་མཁན་གྱི་སྒྱུ་རྩལ་པའི་གནས་ཚུལ་ཞིབ་ཕྲས་འཆད་
དོ། །དེའང་ལོ་རབས་གོང་མའི་གནས་ཚུལ་ཏེ། འགྲན་ཟླ་བྲལ་བའི་སྒྱུ་རྩལ་པའི་འཁྲབ་
སྟོན་ནི་མ་ཡིན། ཕྲུ་གུར་ཆ་མཚོན་ན། དེ་ལྟའི་འཚོ་བའི་མྱོང་གོམས་མེད་པས་ལྟོགས་སྒོམ
ཞེས་པའི་ཚིག་འབྲུའི་གོ་དོན་ཡང་མི་རྟོགས། སྤྱིར་མིག་འབྲས་དཀར་ནག་ཀློང་ནས་སླད་
བྱམས་དང་བརྩེ་བའི་དུས་རབས་གསར་པ་ཞིག་འཆར་ངེས་སྙམ་པའི་འོད་མདངས་སྤྲོའོ། །
སྒྱུ་རྩལ་པ་མཚམས་རེར་ཞིབ་འདང་ཀློང་ཚུད་པ་སྟེ། ཅི་སྟེ་ལྕགས་གཟེབ་དུད་འགྲོའི་གམ་
དུ་མེད་ཚེ་གནས་བབ་ད་ལྟ་ལས་བཟང་བར་སྙམ་མྱོང་། ད་ལྟའི་ཆར་ལྟད་མོ་བ་གཅན་
གཟན་གླིང་གར་བསྐྱོད་ཅིང་། རྟག་ཏུ་གཅན་གཟན་གྱི་དྲི་ངན་དང་། དུད་འགྲོའི་རྨིག་སྒྲ།
སེང་གེའི་གད་རྒྱངས་སོགས་ཀྱི་སུན་སྣང་གིས་ཁོའི་སེམས་པ་ནམ་ཡང་མི་སྐྱིད་པ་སྨོས་ཅི་
དགོས། འོན་ཏེ་ཁོས་རྟ་རྩེད་ཚོགས་པར་སྙན་སྒྲོན་མི་ནུས། ལྡོག་སྟེ་གཅན་གཟན་དེ་དག་
ཡོད་པའི་དབང་གིས་ལྟད་མོ་བ་ཁོའི་མདུན་ནས་བགྲོད་པར་འདོད། བྱེ་བྲག་ཏུ་ཁག་གཅིག་
ཁོར་དམིགས་ཏེ་ཡོང་མཁན་ཡང་ཡོད་སྙམ། ཅི་སྟེ་སུ་ཞིག་གིས་སྒྱུ་རྩལ་པ་གང་དེའི་སྐོར་
153འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གླེང་འདོད་ན། ཐམས་ཅད་ཀྱིས་འདི་ནི་ལམ་མདོའི་བཀག་རྡོ་ཞིག་ཏུ་ངོས་བཟུང་སྟེ་གནས་
གང་ཞིག་ཏུ་སྤོ་རྒྱུའི་མནོ་བསམ་འཐེན་ངེས།
འདི་ནི་བཀག་རྡོ་ཞིག་སྟེ། བཀག་རྡོ་ཆུང་ཆུང་ཞིག་གོ །ད་ལྟའི་དུས་རབས་ལ་སུ་ཞིག་
གིས་ཀྱང་ལྟོགས་སྒོམ་རྒྱག་མཁན་གྱི་སྒྱུ་རྩལ་པར་མནོ་སེམས་འཐེན་རྒྱུའི་ངལ་བ་བསྟེན་
མི་འདོད། སྤྱིར་རྒྱུན་གཏན་གྱི་བྱ་བ་ཞིག་ཏུ་འདོད་ཅིང་། མཚར་སྣང་ཅི་ཡང་མི་འཛིན་
པ་ནི་སྒྱུ་རྩལ་པ་གང་དེའི་ལས་དབང་གི་ཁྲུན་ཐག་ཡང་དག་གོ །ཁོར་རང་ནུས་ཡོད་རྒུས་
འཁྲབ་སྟོན་བྱེད་དུ་ཆུགས། ཁོས་ཀྱང་དེ་ལྟར་བྱས་སོ། །འོན་ཏེ་འདི་ནི་ངལ་བ་འབྲས་མེད་
དེ། ལྟད་མོ་བས་ཟུར་མིག་ཙམ་ཡང་མི་འཕེན་པར་ཁོའི་གམ་ནས་བསྐྱོད་པས་སོ། །ཁོའི་
གཏམ་རྒྱུད་འཆད་ན་ཨེ་ཆོག མི་ཞིག་ལ་དེ་ལྟའི་མྱོང་གོམས་མེད་ན་བཤད་ཀྱང་གོ་མི་
བཏུབ། ད་ཆ་ལྕགས་གཟེབ་ངོས་ཀྱི་བརྡ་ཁྱབ་ཡི་གེ་བཙོག་པར་གྱུར་ནས་གསལ་པོར་
མཐོང་མི་བཏུབ། འོན་ཏེ་སུས་ཀྱང་གསར་པ་མ་བརྗེས་ཤིང་། ལྟོགས་སྒོམ་རྒྱག་རྒྱུའི་འཁྲབ་
སྟོན་གྱི་ཉིན་གྲངས་ཀྱང་མི་བརྗེའོ། །ལྟད་མོ་བའང་དེ་ལྟའི་ཁོག་རྩིས་རྒྱག་རྒྱུར་ཤིན་ཏུ་སུན་
འོངས། སྒྱུ་རྩལ་པར་བསམས་ན། གང་ཉིད་ནི་རང་གི་འདུན་མ་མངོན་གྱུར་ཕྱིར་སྔར་ལྟར་
རང་ནུས་ཡོད་རྒུས་ལྟོགས་སྒོམ་རྒྱག་པར་སྤྲོ། ཁོས་བཤད་པ་ལྟར་ངལ་བ་ཅི་ཡང་མེད་པར་
ལྟོགས་སྒོམ་རྒྱག་གོ །ཉིན་གྲངས་ཅི་ཡིན་སུས་ཀྱང་མི་རྟོགས། ཐ་ན། སྒྱུ་རྩལ་པ་སོ་སོས་ཀྱང་
རྟོགས་ཐབས་བྲལ། དེའི་ཕྱིར་སེམས་པ་སྔར་བས་མི་སྐྱིད་པར་གྱུར་ཏོ། །ཅི་སྟེ་ཉིན་ཞིག་
སྐྱིད་འདོད་ལེ་ལོ་ཅན་ཞིག་སླེབས་ཚེ། སྒྱུ་རྩལ་པས་བྱང་བུའི་ངོས་ཀྱི་ཉིན་གྲངས་བརྗེ་རྒྱུར་
སྐུལ་ཅིང་། འདི་ནི་རང་གཞན་བསླུ་བྱེད་ཀྱི་རྩེད་ཆས་ཤིག་གོ་ཞེས་ཀྱང་སྨྲ་སྲིད། མདོར
ན་གང་དེའི་གཏམ་ཚིག་ཀྱང་མི་རྣམས་ཀྱི་གདུག་རྩུབ་དང་། གནག་སེམས་ཀྱིས་གཏམས་
པའི་རྨོངས་པ་ངོ་མཚར་སྐྱེ་བྱེད་ཀྱི་རྫུན་གཏམ་སྟེ། སྒྱུ་རྩལ་པའི་ལྷག་བསམ་དག་པའི་
འཁྲབ་སྟོན་ནི་ལྟད་མོ་བར་མགོ་སྐོར་གཏོང་ཕྱིར་མིན། ལྡོག་སྟེ་འཇིག་རྟེན་པས་སྒྱུ་རྩལ་
154པའི་གླ་ཆ་བསླུས་པས་སོ། །
གཟུགས་འགྱུར་ཟིན་ཐོ།
སླར་ཡང་ཉིན་འགའ་འདས་རྗེས་འཁྲབ་སྟོན་ཡོངས་སུ་མཇུག་སྒྲིལ། ཉིན་ཞིག་ཕྱག་
མཛོད་ཀྱིས་ལྕགས་གཟེབ་མཐོང་དུས་མཚར་སྣང་སྒོས་ཞབས་ཕྱིར་རྩྭ་རྙིང་བཏིངས་པའི་
ལྕགས་གཟེབ་ཅི་འདྲའི་ལེགས་ཀྱང་མི་བཀོལ་བ་ཅི་ཡིན་ཞེས་དྲིས། སུས་ཀྱང་ལན་མ་
བཏབ། སྐབས་དེར་བྱང་བུའི་ཐོག་གི་ཉིན་གྲངས་མཐོང་དུས་གཞི་ནས་སྒྱུ་རྩལ་པ་དྲན་ཞིང་།
དབྱུག་པས་རྩྭ་རྙིང་སེལ་དུས་སྒྱུ་རྩལ་པ་མཐོང་ལམ་དུ་མངོན་བྱུང་། “ཁྱོད་ཀྱིས་ད་དུང་
ཟ་མ་མི་ཟའམ།” ཕྱག་མཛོད་ཀྱིས་དེ་ལྟར་འདྲི་གིན “ཁྱོད་ཀྱིས་ཡང་སྙིང་ནམ་ཞིག་
མཚམས་འཇོག” ཅེས་ཀྱང་དྲིས། “ལྷན་རྒྱས་དགོངས་དག “སྒྱུ་རྩལ་པས་སྐད་ངག་དམའ་
པོས་སྨྲས། ཕྱག་མཛོད་ཀྱིས་རྣ་བ་ལྕགས་གཟེབ་ལ་བླགས་ཏེ་མ་ཉན་ན་གོ་མི་བཏུབ། “ཡ་
ཡ།” ཕྱག་མཛོད་ཀྱིས་དཔྲལ་བ་འཕུར་གྱིན་དེ་ལྟར་སྨྲས། སྐབས་དེར་ཞབས་ཕྱིས་སྒྱུ་རྩལ་
པ་ཕྱི་མའི་ལམ་དུ་ཆས་རྒྱུའི་སྔ་ལྟས་ངན་པ་ཚོར། “བདག་ཅག་གིས་བསམ་ཤེས་ལོས་
ས
བྱ།” “བདག་གི་རེ་བར་ཁྱོད་ཚོས་བདག་གི་ལྟོགས་སྒོམ་རྒྱག་པའི་སྒྱུ་རྩལ་ལ་ནམ་ཡང་
བསྔགས་པ་བརྗོད་ན་འདོད།” སྒྱུ་རྩལ་པས་སྨྲས། ཕྱག་མཛོད་ཀྱིས་འཕྲལ་དུ “བདག་
ཅག་གིས་བསྔགས་པ་ལོས་བརྗོད” ཅེས་སྨྲས། “འོན་ཏེ་ཁྱོད་ཚོས་བསྔགས་པ་མ་བརྗོད་
ན་ལེགས།” སྒྱུ་རྩལ་པས་སྨྲས། ཕྱག་མཛོད་ཀྱིས “ཡ་ཡ། བདག་ཅག་གིས་བསྔགས་པ་
མི་བརྗོད” ཅེས་སྨ་རར་བྱིལ་བྱིལ་བྱེད་ཀྱིན “བདག་ཅག་གིས་ཅིའི་ཕྱིར་བསྔགས་པ་མ་
བརྗོད་ན་ལེགས” ཞེས་ཀྱང་དྲིས། “བདག་ནི་བཀྲེས་ལྟོགས་ཀྱིས་མནར་ཏེ་ཐབས་ཤེས་ཅི་
ཡང་མེད་པའི་ཕྱིར” ཞེས་སྨྲས། “ལྟོས། ཅིའི་ཕྱིར་མི་མཚར་རམ།” ཕྱག་མཛོད་ཀྱིས་སླར་
ཡང “ཁྱོད་ལ་ཡང་སྙིང་ཐབས་ཤེས་ཅི་ཡང་མེད་པ་ཅིའི་ཕྱིར།” ཞེས་དྲིས། སྒྱུ་རྩལ་པས
“ཅིའི་ཕྱིར་ཞེ་ན། བདག་ནི།” ཞེས་སྨྲ་གིན་ལྟག་པ་དགྱེ་ཞིང་། མཆུ་ཏོ་འོ་བྱེད་པའི་ཚུལ་
ལྟར་ཕྱག་མཛོད་ཀྱི་རྣ་བར་གླན་ཏེ་ཚིག་འབྲུ་ཅི་ཡང་མ་ལུས་པར “ཅིའི་ཕྱིར་ཞེ་ན།
155འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཇིག་རྟེན་འདིར་བདག་གི་དང་གར་འཚམ་པའི་ཟ་མ་ཅི་ཡང་མི་འདུག ཅི་སྟེ་ཡོད་ན་
བདག་གིས་ལྟོགས་སྒོམ་མི་རྒྱག བདག་ལ་ཡིད་རྟོན་མཛོད་ཅིག བདག་གིས་ཀྱང་འཇིག་
རྟེན་པ་ལྟར་འགྲངས་ཚད་ཟའོ” ཞེས་མཇུག་མཐའི་སྐད་ཆ་དེ་སྨྲས་ཤིང་། མིག་འབྲས་
སྐྱ་བོར་གྱུར་པའི་མིག་རྐོང་ལས་ང་རྒྱལ་གྱི་མིག་མདངས་མིན་པ་གང་ཞིག རྟག་བརྟན་
འགྱུར་མེད་ཀྱི་ཡིད་རྟོན་ཏེ། མུ་མཐུད་ལྟོགས་སྒོམ་རྒྱག་རྒྱུའི་དཔའ་སྤོབས་ཀྱི་འོད་ཟེར་
བཀྱེའོ། །
“ཡ་ཡ། དེ་ལྟར་བྱོས།” ཕྱག་མཛོད་ཀྱིས་སྨྲས། སྒྱུ་རྩལ་པའང་རྩྭ་རྙིང་དང་ལྷན་ཅིག་
དུར་འཇུག་བྱས་ཤིང་། ལྕགས་གཟེབ་ཏུ་གཟིག་ཕྲུག་ཅིག་བཅུག ད་ལྟ་དབང་རྟུལ་སུ་ཞིག་
གིས་བལྟས་ཀྱང་ཡུན་རིང་སྣང་འཇོག་མེད་པའི་ལྕགས་གཟེབ་དེ་གཟི་བྱིན་གྱི་དཔལ་
འབར་རོ། །གཅན་གཟན་གཏུམ་པོ་དེས་འཕག་མཆོངས་ཇི་ལྟར་བྱས་ན་སྒྱུ་རྩལ་པ་གང་
ཉིད་ཀྱང་དེ་ལྟར་སྤྲོ་བ་ལྡབ་འགྱུར་དང་། སྣང་བ་སྐྱིད་པོ་མི་ཡོང་མི་སྲིད། གཟིག་ཕྲུག་ལ་
ཆ་མཚོན་ནའང་དེ་ལྟ་དེ་ལྟར་ཏེ། སོ་ལྟ་བས་ཞིབ་འདང་མི་དགོས་པར་ཁོས་ཆེས་དགའ་
བའི་ཟ་མ་བྱིན་ན་ཆོག བལྟས་ཚོད་ལ་གཟིག་ཕྲུག་ལ་རང་དབང་འཆོར་ཏེ་བློ་ཕམ་གྱི་
གནས་སུ་གྱར་བའི་ངང་ཚུལ་ཅི་ཡང་མི་སྣང་། ཁོའི་འཛུམ་དྲུག་ཐིག་ལེ་རྒོད་པའི་ལུས་
པོར་འཛོམས་གསུམ་འཛོམས་པ་སྟེ། རང་དབང་གི་མཚོན་བྱེད་བསྐུངས་པའི་རྣོ་ཞིང་གུག་
པའི་སྡེར་མོ་མཆིས་སོ། །ཡང་ན། ཁོའི་རང་དབང་ནི་ཤིན་ཏུ་དབལ་བའི་མཆེ་བའི་ཕག་
ཏུ་བསྐུངས་པ་འདྲའོ། །དེ་བཞིན་ཚེ་སྲོག་གི་སྤྲོ་སྣང་ཡང་ང་རོའི་སྒྲ་ལྟར་ཕྱོགས་སུ་གྲགས་
སོ། །ལྟད་མོ་བས་ཁོར་དགའ་བའི་རྩ་བ་ནི་དོན་དམ་དུ་ཁོར་སྐྲག་པའི་ཕྱིར་རོ། །འོན་ཏེ་ཇི་
ལྟར་སྐྲག་ཀྱང་དེ་ལྟར་ལྕགས་གཟེབ་ཀྱི་གམ་ནས་ནམ་ཡང་གྱེས་མི་འདོད། །
156གཟུགས་འགྱུར་ཟིན་ཐོ།
གླུ་མ་འཇོ་སེ་ཧྥིན་ནམ་ཙི་གུའི་མི་རིགས།
བདག་ཅག་གི་གླུ་མའི་མིང་ལ་འཇོ་སེ་ཧྥིན་ཟེར། ཅི་སྟེ་མི་ཞིག་གིས་མོའི་གླུ་གཞས་
ཐོས་མྱོང་མེད་ཚེ། གང་དེས་གླུ་གཞས་ཀྱི་ཡིད་འགུགས་ནུས་པ་རྟོགས་མི་སྲིད། མོའི་གླུ་
སྐད་ཀྱིས་བདག་ཅག་གི་ཡིད་དབང་འཕྲོག་རྒྱུ་ལྟ་ཅི། རིན་ཐང་ཙམ་ཡང་རྟོགས་
ང་རྟོགས་ཐབས་
བྲལ་བ་སྟེ། བདག་ཅག་གི་མི་རིགས་འདི་གླུ་གཞས་ལ་ཡེ་ནས་མི་དགའ་བས་སོ། །དབེན་
ཅག་གེའི་ཁུ་སིམ་ནི་བདག་ཅག་གི་ཆེས་དགའ་བའི་རོལ་མོའོ། །བདག་ཅག་གིས་དཔྱིས་
ཕྱིན་པའི་རྩོལ་བས་ནམ་རྒྱུན་གྱི་འཚོ་བའི་སྐྱོ་ཡུས་ཐམས་ཅད་བསལ་རུང་། འཚོ་བ་སྔར་
བཞིན་ངལ་དུབ་ཀྱིས་མནར་ཅིང་། རོལ་མོ་ལྟར་འཚོ་བ་ལས་འདས་པའི་མྱོང་རོལ་གྱི་མི་
ཚེའི་རྟོགས་པར་ནམ་ཡང་སོན་མ་མྱོང་། འོན་ཏེ་བདག་ཅག་གིས་ཡི་ཆད་ཀྱི་སྨྲེ་སྔགས་མ་
བཏོན་ཅིང་། དེ་ལྟའི་གནས་བབ་ཏུ་གྱར་རྒྱུར་ཞིབ་འདང་ཡེ་ནས་མ་བརྒྱབ། བདག་ཅག་
གིས་སྤྱོད་མཁོའི་རིན་ཐང་གཙིགས་སུ་འཛིན་པ་རིགས་ཀྱི་ཐུན་མིན་ཁྱད་ཆོས་སུ་འདོད།
ཡིན་ཡང་ཡིན་ཏེ། འདི་ནི་ཤིན་ཏུ་མཁོ་ཆེའོ། །དེ་ལྟར་དཀྱེལ་ཡངས་ཀྱི་འཛུམ་མདངས་
ཀྱིས་ཐམས་ཅད་ལ་བཏང་སྙོམས་ཀྱི་ངོ་རིས་བསྩལ་ཅིང་། གཏན་གྱི་འདུན་མའི་རེ་སྙེག་
ཀྱང་མ་བཅངས། འོན་ཏེ་རོལ་མོ་ནི་དེ་དག་ཐམས་ཅད་ཀྱི་འབྱུང་རྩར་ངེས་སོ། །འཇོ་སེ་ཧྥིན་
ཁོ་ན་དམིགས་བསལ་ཏེ། མོ་རོལ་མོར་དགའ་ཞིང་རོལ་མོ་དཀྲོལ་ཤེས། མོ་ནི་ཐུན་མོང་མ་
ཡིན་པའོ། །ཅི་སྟེ་མོ་འཇིག་རྟེན་ཕྱི་མར་གཤེགས་ཚེ་རོལ་མོའང་བདག་ཅག་གི་འཚོ་བའི་
157འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀློང་ནས་ཡལ་ངེས། དུས་ཅི་ཙམ་ཡལ་བ་སུས་ཀྱང་རྟོགས་ཐབས་བྲལ།
བདག་གིས་རྟག་ཏུ་དེ་ལྟའི་རོལ་མོ་ཅི་ཞིག་ཡིན་པར་ཞིབ་འདང་རྒྱག བདག་ཅག་
ལ་རོལ་མོའི་ཕྲ་ཕུང་རྩ་བ་ནས་མེད་པས་འཇོ་སེ་ཧྥིན་གྱི་གླུ་སྐད་ལ་མྱོང་རོལ་བྱ་མི་བཏུབ།
ཐ་ན། འདི་ནི་མོས་བདག་ཅག་ལ་གོ་བ་ལོག་སྒྲུབ་བྱས་པར་འདོད་དོ། །ཡང་ན། མོའི་གླུ་
སྐད་ནི་རྣ་བར་སྙན་ཞིང་ཡིད་ལ་འཇེབས་པ་ཡིན་ཞེས་པ་ནི་དྲིས་ལན་སྟབས་བདེ་ཞིག་
སྟེ། ཡང་དག་པ་མ་ཡིན་ནོ། །ཅི་སྟེ་དེ་ལྟར་ཡིན་ཚེ། བདག་ཅག་གིས་རྟག་ཏུ་དེ་ལྟའི་གླུ་སྐད་
ཐོས་དུས་ཚོར་བ་སབ་སིབ་ཀྱིས་སྦྲིད་པ་སྟེ། མོའི་གྲེ་བ་ལས་བདག་ཅག་གིས་ནམ་ཡང་གོ་
མ་མྱོང་བའི་འགྱུར་ཁུགས་ཐོས་ཐུབ། འཇོ་སེ་ཧྥིན་མ་གཏོགས་སུས་ཀྱང་མི་བཏུབ་མི་ནུས་
སོ། །དེ་ལྟའི་གླུ་སྐད་བདག་ཅག་གིས་ཐོས་མྱོང་། བདག་གི་ངོས་འཛིན་ལྟར་ན། དེ་ལྟར་ཡིན་
མི་སྲིད་པ་སྟེ། བདག་དང་ཉན་པ་པོ་ཐམས་ཅད་ལ་དེ་ལྟའི་ཚོར་སྣང་སྐྱེ་མ་མྱོང་། བདག་
ཅག་གིས་ལྐོག་ཏུ་འཇོ་སེ་ཧྥིན་གྱི་གླུ་སྐད་ལ་ཐུན་མིན་གྱི་ཁྱད་ཆོས་མེད་པ་གླེང་མྱོང་།
འདི་ལ་གླུ་སྐད་ཟེར་རམ། མ་གཞིར་བདག་ཅག་ལ་རོལ་མོའི་ཕྲ་ཕུང་གིས་དབེན་ཞིང་།
ཕ་རྒྱུད་མེས་རབས་ཀྱི་ཤུལ་གཞག་གླུ་གཞས་ཀྱང་མེད་རུང་། བདག་ཅག་གི་མི་རིགས་ལ་
གནའ་དུས་ནས་གླུ་གཞས་ཡོད་ཅིང་། གཞས་གདངས་ཀྱང་མཆིས། རྩ་བ་ནི་ད་ལྟའི་བུ་
རབས་ཚ་རྒྱུད་ཀྱིས་ལེན་མ་ཤེས་པས་སོ། །དེའི་ཕྱིར་བདག་ཅག་གིས་ཅི་ཞིག་ལ་རོལ་མོ་
ཟེར་བའི་གོ་དོན་གསལ་པོ་མེད་ཅིང་། འཇོ་སེ་ཧྥིན་གྱི་སྒྱུ་རྩལ་ཡང་བདག་ཅག་གི་གོ་དོན་
དང་མི་འཚམ། འདི་ནི་གླུ་སྐད་ལ་རྩི་ཆོག་གམ། ཕལ་ཆེར་ཁ་ཤུ་བརྒྱབ་པ་མིན་ནམ། ཁ་ཤུ་
རྒྱག་རྒྱུ་ལས་སླ་བ་སྟེ། འདི་ནི་བདག་ཅག་མི་རིགས་ཀྱི་སྒྱུ་རྩལ་གྱི་ནུས་པ་རྣལ་མ་དེའོ། །
ཡང་ན། སྲོང་པོར་སྨྲས་ཚེ། ནུས་པ་མ་ཡིན། འདི་ནི་བདག་ཅག་མི་རིགས་ཀྱི་འཚོ་བའི་
མངོན་ཚུལ་ཐུན་མོང་མ་ཡིན་པའོ། །བདག་ཅག་ཐམས་ཅད་ཀྱིས་ཁ་ཤུ་རྒྱག་ཀྱང་སུ་ཞིག་
གིས་སྒྱུ་རྩལ་རྣམ་པའི་འཁྲབ་སྟོན་ལ་བརྩི་ག་ལ་སྲིད། བདག་ཅག་གིས་སྣང་ལ་མ་ངེས་
158གཟུགས་འགྱུར་ཟིན་ཐོ།
པར། རྟོག་མེད་ཤེས་པའི་ཚུལ་གྱིས་ཁ་ཤུ་རྒྱག སྤུན་ཟླ་ཕལ་མོ་ཆེས་ཁ་ཤུ་བརྒྱབ་པ་བདག་
ཅག་གི་རིགས་ཀྱི་ཁྱད་ཆོས་སུ་རྩ་བ་ནས་བརྩི་མི་སྲིད། ཅི་སྟེ་འཇོ་སེ་ཧྥིན་གྱིས་གླུ་གཞས་
མ་བླངས་པར་ཁ་ཤུ་བརྒྱབ་པ་ཡིན་ཚེ། བདག་ཅག་གི་བསམ་ཚོད་ལྟར་རྒྱུན་གཏན་གྱི་ཁ་ཤུ་
ལས་མ་འདས། ཐ་ན། དེ་འདྲའི་ཚད་དུའང་སོན་མེད་སྲིད། འདི་ནི་ས་ཕུག་འབིག་མཁན་
གྱིས་བརྒྱབ་པའི་ཁ་ཤུ་ལྟར་རོ། །དེ་ལྟར་ཡིན་ཚེ། མ་གཞིར་བདག་ཅག་གིས་འཇོ་སེ་ཧྥིན་
གྱི་སྒྱུ་རྩལ་པའི་གོ་མིང་ལ་གནོད་མོད། མོས་བརྟས་པའི་བག་ཆགས་མཐུག་པོ་དེའི་གསང་
མོའི་གྲེ་བ་ནས་ཕྱུངས་པ་ཁ་ཤུ་བརྒྱབ་པ་ཙམ་མ་ཡིན། ཅི་སྟེ་མོ་དང་ཁ་ཐག་རིང་བའི་
བའི་རང་ཞལ་འཆར་ཐུབ།
ས་ནས་རྣ་བ་བླགས་པའམ། ཡང་ན། ཞིབ་ཕྲས་ཉན་པའི་ཚོད་ལྟ་སྟེ། འཇོ་སེ་ཧྥིན་གྱི་གླུ་
སྐད་སྐད་སྒྲ་གཞན་གྱི་ཀློང་ནས་ངོ་ཆོད་མིན་ལྟ་རྒྱུ་དེའོ། །དེ་ལྟར་ཉན་ཚེ། འདི་ནི་ཁ་ཤུ་
བརྒྱབ་པའི་ཚུལ་ལྟར་སྒྲ་བསངས་ལ་མཉེན་པའོ། །འོན་ཏེ་མོའི་མདུན་དུ་འགྲེངས་དུས་ཁ་
ཤུ་བརྒྱབ་པའི་ཚོར་སྣང་མི་སྐྱེ། མོའི་སྒྱུ་རྩལ་ལ་ངེས་ཤེས་འདྲོངས་དགོས་ཚེ། ཉན་པ་ཙམ་
མ་ཡིན་པར་གླུ་གཞས་ལེན་ཚུལ་ལ་ལྟ་དགོས། འདི་ནི་བདག་ཅག་གིས་ནམ་རྒྱུན་བརྒྱབ་
པའི་ཁ་ཤུ་ལྟར་མ་ཡིན་པར་སྙམ་ན། ཐུན་མིན་གྱི་ཁྱད་ཆོས་ནི་སྒམ་ཚུགས་སྒོས་གར་
སྟེགས་སུ་འགོས་ཚུལ་མ་ཡིན་པ་སྟེ། སྤྱིར་དམིགས་བསལ་ཅི་ཡང་མི་སྣང་བས་སོ། །དོན་
དམ་དུ་སྟར་ཀ་བཅག་པ་སྒྱུ་རྩལ་མིན་ན། སུ་ཞིག་གིས་ཀྱང་ལྟད་མོ་བ་བསྐོངས་ཏེ་ཚོགས་
སུ་སྟར་ཀ་གཅོག་འདོད། ཡང་ན། སུ་ཞིག་གིས་དེ་ལྟར་བྱ་འདོད་ཚེ། འདི་ནི་འདོད་ཐོག་ཏུ་
སྨིན་པའི་སྟར་ཀ་གཅོག་ཚུལ་ཕལ་པ་ཞིག་ཡེ་ནས་མིན་སྲིད། སྟར་ཀ་གཅོག་ཚུལ་ཡིན་ན་
ཡིན་དུ་ཆུགས། དེ་ལྟར་སྟར་ཀ་བཅག་པ་ཙམ་གྱིས་སྒྱུ་རྩལ་ལ་སྣང་ཆུང་ཤོར་ཞིང་། ལས་
དང་པོ་བ་ཞིག་གིས་བདག་ཅག་ལ་སྒྱུ་རྩལ་རིགས་འདིའི་སྙིང་པོ་རྣལ་མ་གཤོམ་སྲིད། ཅི་སྟེ་
གང་དེའི་ལག་རྩལ་བདག་ཅག་ལས་ཤིན་ཏུ་དམན་ཚེ། ལྡོག་སྟེ་འཁྲབ་སྟོན་ལ་གཡུར་ཟའི་
159འབྲས་བུ་སྨིན་སྲིད་དོ། །
འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཇོ་སེ་ཧྥིན་གྱི་གླུ་སྐད་ཀྱང་དེ་ལྟར་ཡིན་སྲིད། མོའི་གླུ་སྐད་ལ་མྱོང་རོལ་བྱ་བ་ནི་
བདག་ཅག་གིས་སོ་སོའི་དགེ་མཚན་མྱོང་མི་བཏུབ་པ་ལྟར་རོ། །མོའི་འདོད་ཚུལ་ཡང་དེ་
ལྟར་ལས་མ་འདས་པ་སྟེ། ཐེངས་ཤིག བདག་འཁྲབ་རར་མཆིས། མི་རིགས་འདིའི་ཉན་པ་
པོ་ཐམས་ཅད་ཀྱིས་ཁ་ཤུ་བརྒྱབ། རྣ་བར་ཤིན་ཏུ་འཇམ་མོ། །འོན་ཏེ་མོ་བཟོད་པའི་གླགས་
དང་བྲལ་བར་གྱུར་ཏོ། །མོས་རང་རློམ་ཉམས་ཀྱི་དྲེགས་པའི་ཁྲེལ་དགོད་བྱས། དེ་ལྟའི་སྣང་
ཚུལ་བདག་གིས་མཐོང་བ་ཐོག་མའོ། །མོ་ནི་བལྟས་པ་ཙམ་གྱིས་སྐུ་གཟུགས་རྩ་རིའི་སྨྱུག་
མ་ལྟར་ལྡེམ། བདག་ཅག་གི་མི་རིགས་འདིའི་བུད་མེད་ཕལ་མོ་ཆེའང་དེ་ལྟར་རོ། །མོའི་
བྱ་སྤྱོད་ཤིན་ཏུ་རྩིང་ངོ་། །འོན་ཏེ་ཚོར་སྣང་སྐྱེན་པའི་མོས་སྐད་ཅིག་ཉིད་དུ་བག་ཡོད་དུ་
བཅོས་སོང་། མདོར་ན། མོས་རང་གི་སྒྱུ་རྩལ་དང་ཁ་ཤུ་རྒྱག་སྟངས་དབར་འབྲེལ་བ་ཅི་
ཡང་མེད་པར་འདོད། ལྡོག་ན་གང་དེར་ཤིན་ཏུ་སྡང་ཞིང་། དེ་ལྟའི་འཁོན་འཛིན་ནམ་ཡང་
རུས་རྐང་དུ་སིམ་མོ། །འདི་ནི་ཚད་ལས་འདས་པའི་ངོ་སོའི་ཕྱིར་ཏེ། བདག་ཀྱང་ཐེ་བའི་ཕྱི་
རྒོལ་བ་གང་ཞིག་གི་མྱོང་རོལ་ཉན་པ་པོ་ལས་མི་དམན་པས་སོ། །ཐམས་ཅད་ཀྱིས་འཇོ་སེ་
ཧྥིན་ལ་མྱོང་རོལ་བྱ་རྒྱུ་གང་ཞིག མོའི་འདོད་ཚུལ་ལྟར་བྱ་དགོས་ཚེ་མྱོང་རོལ་ལ་སྙིང་པོ་
ཅི་ཡང་མེད། ཐམས་ཅད་མོའི་མདུན་དུ་འགྲེངས་ཚེ་བསྟོད་ཅིང་། མོ་དང་ཁ་ཐག་རིང་པོར་
གྱེས་ཚེ་གཞི་ནས་དམའ་ཕབ་སྲིད་ན། མོའི་མདུན་དུ་འགྲེངས་དུས་མོས་བརྒྱབ་པའི་ཁ་ཤུ་
ནམ་ཡང་ཁ་ཤུ་མ་ཡིན།
ཁ་ཤུ་བརྒྱབ་པ་ནི་བདག་ཅག་གི་གོམས་གཤིས་སྣང་མེད་ཅན་ཞིག་ཡིན་ན། ཉན་པ་
པོས་ཀྱང་འཇོ་སེ་ཧྥིན་གྱིས་འཁྲབ་སྟོན་བྱེད་དུས་བྱིངས་ཀྱིས་བརྒྱབ་པའི་ཁ་ཤུ་ཐོས་ཤིང་།
མོའི་སྒྱུ་རྩལ་གྱིས་བདག་ཅག་གི་སྣང་བ་སྐྱིད་པོར་འགྱུར་སྲིད། སྤྱིར་སྣང་བ་སྐྱིད་དུས་
ཁ་ཤུ་བརྒྱབ་པ་ལྟར་རོ། །འོན་ཏེ་མོས་འཁྲབ་སྟོན་བྱེད་དུས་ཉན་པ་པོ་སུས་ཀྱང་ཁ་ཤུ་མ་
160གཟུགས་འགྱུར་ཟིན་ཐོ།
བརྒྱབ་པས་ཚོགས་ར་དབེན་ཅག་གེར་གྱུར་ཏོ། །འདི་ནི་བདག་ཅག་གི་རེ་སྒུག་ཀློང་གི་ཁུ་
སིམ་བྱ་བ་དེའོ། །བདག་ཅག་གི་ཁ་ཤུས་བདག་ཅག་གི་ཁུ་སིམ་དཀྲོགས་ན་སུས་ཀྱང་ཁ་
ཤུ་མ་བརྒྱབ་ན་ཤིན་ཏུ་ལེགས་སོ། །བདག་ཅག་མྱོང་རོལ་གྱིས་རབ་ཏུ་མྱོས་དོན་ནི་མོའི་གླུ་
སྐད་དམ། ཡང་ན། དབྱངས་རྟ་ཕྲ་ཞིང་མཉེན་པའི་ཤུལ་དུ་ལུས་པའི་ཁུ་སིམ་བྱ་བ་འདིས་
ཡིན་ནམ། ཐེངས་ཤིག འཇོ་སེ་ཧྥིན་འཁྲབ་སྟོན་བྱེད་དུས་ལྟས་ངན་ཞིག་གིས་སྣང་མེད་
ངང་ཁ་ཤུ་བརྒྱབ་སོང་། དེ་ནི་མོས་བརྒྱབ་པ་དང་དབྱེར་མ་མཆིས་སོ། །འོ་ན། གར་སྟེགས་
སུ་འཁྲབ་སྟོན་པས་འཚེར་སྣང་དོད་པོས་བརྒྱབ་པའི་ཁ་ཤུ་དང་། ཚོགས་སུ་ཉན་པ་པོས་
སེམས་པ་བདེ་བས་མྱོས་ནས་བརྒྱབ་པའི་ཁ་ཤུའི་དབར་གྱི་འབྱེད་ཆོས་ཅི་ཡིན། འདི་ནི་སྨྲ་
བསམ་བརྗོད་འདས་ཀྱི་ཡུལ་དུ་འཁུམས། བདག་ཅག་གིས་ཀྱང་སྐད་ཅིག་ཉིད་དུ་ཅལ་སྒྲ་
བསྒྲགས་ཏེ་ལྟས་ངན་དེ་སྐྲོད་རྩིས་བརྩམས། འོན་ཏེ་འདི་ལྟར་བྱ་དགོས་དོན་ཅི་ཡང་མེད་པ་
སྟེ། ལྟས་ངན་དེ་ངོ་ཚས་ཀུན་ཏུ་འཇིགས་ཏེ་ཁོང་འདར་ཤོར་བས་སོ། །དེ་དུས་འཇོ་སེ་ཧྥིན་
གྱིས་ཐམས་ཅད་ཟིལ་གྱིས་མནན་པའི་ཁ་ཤུ་བརྒྱབ་སོང་། རང་རློམ་ཆེན་པོས་བྲང་ཁ་ལྡིར་
ཞིང་། མཇིང་པའང་སྣར་དྲགས་ཏེ་མུ་མཐུད་རྐྱོང་ཐབས་མེད་པའི་ཚུལ་དུ་གྱར་ཏོ། །
མོ་ནི་ནམ་ཡང་དེ་ལྟ་དེ་ལྟར་རོ། །སྤྱིར་སྐད་སྒྲའམ། བསམ་ཡུལ་ལས་འདས་པའི་དོན་
རྐྱེན་ཕྲན་ཚེགས་ཏེ། དཔེར་ན། རུ་སྟར་དང་པོར་བསྡད་པའི་ཉན་པ་པོས་ཅལ་སྒྲ་བསྒྲགས་
པའམ། འགྲམ་སོ་བརྡར་བ། ཡང་ན། གློག་བཞུ་གཟིམ་པ་ལ་སོགས་པས་གླུ་སྐད་ཀྱི་འགྱུར་
ཁུགས་དྲག་ཏུ་སོན་པར་འདོད་དོ། །མོས་དེ་ལྟའི་གླུ་སྐད་བོང་བུའི་རྣ་བར་གསེར་བླུགས་
པར་བརྩིས་ཤིང་། སྤྲོ་སེམས་འཁོལ་པོས་ཐལ་མོ་རྡེབ་ཀྱིན་པའི་ཉན་པ་པོ་ནམ་ཡང་གྲོགས་
པོར་འགྱུར་རྒྱུའི་འདུན་པ་བཅངས་མ་མྱོང་། དེའི་ཕྱིར་འགལ་རྐྱེན་ཕྲན་ཚེགས་གང་ཡང་
མོའི་འདོད་ཐོག་ཏུ་སྨིན་པ་སྟེ། མོའི་ལྷད་མེད་པའི་གླུ་སྐད་ཀྱི་དགྲ་ཟླར་ནམ་ཡང་མི་བཏུབ་
པའམ། ཡང་ན། དེ་ལྟའི་འགལ་བ་ལྟག་སྤྲོད་ལ་བསྒྲུན་མི་བཏུབ་མོད། ཉན་པ་པོར་བཀུར་
161འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཟོས་བྱ་རྒྱུའི་སྐུལ་སློང་ནུས་པས་སོ། །
བྱ་བ་ཕྲན་ཚེགས་ཀྱི་ཕན་ཡོན་ཤིན་ཏུ་ཆེ་ན་ཆུང་ངུ་དག་སྨོས་ཅི་དགོས། བདག་ཅག་
གི་འཚོ་བ་གནས་བཟོད་མི་བདེ་བ་སྟེ། རྟག་ཏུ་བསམ་ཡུལ་ལས་འདས་པའི་དོན་རྐྱེན་དང་།
དངངས་སྐྲག འདུན་པ་ལ་སོགས་ཕྲེང་རྡོག་སྲད་བུར་བརྒྱུས་འདྲས་ཐོན་ནོ། །ཅི་སྟེ་དུས་
ངེས་མེད་དུ་སྤུན་ཟླའི་རོགས་རམ་མེད་ཚེ། མི་སྒེར་གྱིས་ཕྲག་པས་ཐེག་རྒྱུ་ཤིན་ཏུ་དཀའ་འོ། །
དེ་ལྟ་དེ་ལྟར་ཏེ། དོན་དམ་དུ་ཤིན་ཏུ་དཀའ་འོ། །མ་གཞིར་རང་འགན་གཅིག་པུས་འདེགས་
མཁན་དེའི་ཕྲག་པས་ཀྱང་མི་བཟོད་དོ། །སྐབས་དེར་འཇོ་སེ་ཧྥིན་གྱིས་རང་ཉིད་ཀྱི་ནུས་
རྩལ་ངོམ་རྒྱུའི་དུས་འཆར་སོང་སྙམ། མོ་འགྲེངས་བྱུང་། བདག་ཅག་གི་སྤུན་ཟླ་གཉོམ་ཆུང་
འདིའི་རོ་སྨད་དྲག་ཏུ་འདར་སོང་། དེ་ལྟར་ནུས་ཤུགས་ཡོད་རྒུས་གླུ་གཞས་ལེན་བཞིན་
ཡོད་པ་འདྲ། འོན་ཏེ་ཡོད་ཚད་གླུ་གཞས་ལ་འབུལ་སྙམ་པའི་འདུན་པ་མེད་པར་གྱུར་ཅིང་།
གསོན་འདོད་པའི་རེ་བའང་མེད་པ་འདྲ། མོ་ནི་ཞེན་ཆགས་ཅི་ཡང་མེད་པར་རང་སྲོག་
ལྕེབ་འདོད། ཅི་སྟེ་ཞི་བའི་ལྷ་ཚོགས་ལ་སྐྱབས་སུ་སོང་ཚེ། སྡུག་བསྔལ་དེ་ལས་ཐར་ཐུབ།
ཅི་སྟེ་གླུ་གཞས་དང་ངོ་བོ་དབྱེར་མེད་དུ་སིམ་ཚེ། རླུང་ལྡང་བ་ཙམ་གྱིས་ཐར་པའི་ལམ་དུ་
སྙེག་སྲིད། བདག་ཅག་ནི་དེ་ལས་ལྡོག་པ་སྟེ། མོའི་དེ་ལྟའི་ཚུགས་ཀ་མཐོང་དུས་ངོ་རྒོལ་བ་
ཁག་གཅིག་གིས “ཐ་ན། མོས་ཁ་ཤུའང་རྒྱག་མི་ཤེས། ནུས་ཤུགས་ཡོད་རྒུས་ད་གཟོད་རྒྱག་
ཤེས་པ་ཙམ་མོ། །དོན་དམ་དུ་གླུ་ནི་ལེན་མི་ཤེས། བདག་ཅག་གིས་གླུ་ཞེས་པ་གླེང་བར་མི་
བྱ” ཞེས་ཆིག་ལབ་རྒྱག་གོ །བདག་ཅག་ནི་དེ་ལྟའི་ཚོར་སྣང་གིས་སྦྲིད་དོ། །འོན་ཏེ་གོང་དུ་
སྨོས་པ་ལྟར་བག་ཆགས་དེ་རིགས་ཟློག་ཐབས་བྲལ་མོད། སྐད་ཅིག་མར་ཡལ་འགྲོ་བའི་མི་
རྟག་པའི་རང་བཞིན་དུ་སོམས་ཤིག བདག་ཅག་གིས་མི་འགྱངས་པར་མི་སེར་ཕལ་པའི་
བདེ་བར་རོལ་ཅིང་། ཁུ་སིམ་མེར་རྣ་བ་བླགས་ཏེ་གཟབ་ཉན་བྱའོ། །
བདག་ཅག་གི་མི་རིགས་འདི་ཕལ་ཆེར་འཕྱན་བཞིན་པ་སྟེ། རྟག་ཏུ་དམིགས་ཡུལ་
162གཟུགས་འགྱུར་ཟིན་ཐོ།
ཅི་ཡང་མེད་པར་མི་སེར་ཕལ་པ་ཚོགས་སུ་བསྡུ་ཕྱིར། ནམ་རྒྱུན་ལྟར་འཇོ་སེ་ཧྥིན་གྱིས་
ལྟག་པ་དགྱེ་ཞིང་། ཁ་མིག་གདངས་ཏེ་གླུ་གཞས་ལེན་པའི་ཉམས་འགྱུར་ལ་ལྟ་བར་སྤྲོའོ། །
ཅི་སྟེ་སུ་ཞིག་ལ་མོས་པ་ཡོད་ཚེ། མོས་ཀྱང་ཡུལ་དུས་ངེས་མེད་དུ་དེ་ལྟའི་འདོད་པ་སྐོང་
སྲིད། དེའང་མཐོང་ཆོས་ཡངས་པའི་གར་སྟེགས་སུ་མིན་པར་གྲུ་ཟུར་གང་ཞིག་ཏུ་བླངས་
ནའང་མི་ཆོག་པ་མེད། མོའི་གླུ་གཞས་ལ་བརྡ་ཁྱབ་ཀྱི་ནུས་པ་དབེན་མོད། རྟག་ཏུ་ཉན་པ་
པོ་དཔུང་གདང་ཤིག་ཤིག་རེད། འོན་ཏེ་སྐབས་རེར་རྙོག་དྲ་འབྱུང་སྲིད་པ་སྟེ། མོ་ནི་དུས་
སྐབས་ཟང་ཟིང་དུ་གླུ་གཞས་ལེན་རྒྱུར་དགའ། དེ་དུས་བདག་ཅག་ནི་སེམས་ཁྲལ་དང་།
ཉེན་ཁ་སྣ་ཚོགས་དབང་གིས་མྱུར་ལམ་ནས་བགྲོད་མི་འདོད། དེའི་ཕྱིར་སེམས་ནས་
བསམ་ཡང་ལུས་པོས་མི་ལྕོགས་པས་མོའི་འདོད་པ་ལྟར་སྐད་ཅིག་མར་འདུ་ཐབས་བྲལ་
ལོ། །སྐབས་དེར་མོས་གར་སྟེགས་སུ་ཕྱག་རྒྱ་རླབས་ཆེན་སྒོས་ཡུན་རིང་འགྲེངས་མོད།
ཉན་པ་པོ་ཉུང་ངུ་ལས་མ་འདུས་སོ། །མོ་ཡང་ཁོང་ནས་ཁྲོ་རྒྱུ་སྨོས་ཅི་དགོས་ཏེ། རྐང་རྡེབ་
ལག་རྡེབ་དང་། དམོད་ཚིག་གིས་སྡིགས་ན་དམན་ཆུང་བུད་མེད་ཀྱི་ཚུགས་ཀས་དབེན་
ནོ། །ཐ་ན། སོ་ཡང་འཆའ་འོ། །དེ་ལྟའི་སྤྱོད་ཚུལ་གྱིས་མོའི་མཚན་སྙན་ལ་མི་གནོད་པ་གང་
ཞིག ཉན་པ་པོས་མོའི་འདུན་པ་མི་འགོག ལྡོག་སྟེ་མོར་བསྟུན་གང་ཐུབ་བྱའོ། །དེ་ལྟར་
ཕོ་ཉ་མངགས་ཏེ་ཉན་པ་པོ་བསྡུ་རུབ་སྒོས་ཐམས་ཅད་མོར་གསང་ངོ་། །དེ་ནས་ཕྱོགས་བཞི་
མཚམས་བརྒྱད་ཀྱི་ལམ་བུའི་སོ་ལྟ་ཁང་ནས་ཉན་པ་པོའི་གོམ་པའི་སྟངས་སྟབས་ལ་བརྟག་
གོ །མཐར་ཐམས་ཅད་འདུས་རྗེས་གཞི་ནས་མཚམས་འཇོག་བྱས་སོ། །
བདག་ཅག་གི་མི་རིགས་ཀྱིས་འཇོ་སེ་ཧྥིན་ལ་ལེགས་སྐྱེས་འབུལ་དོན་ཅིའི་ཕྱིར།
གནད་དོན་འདིར་ལན་འདེབས་དགོས་ན་དཀའ་གནད་ནི་མོས་གླུ་གཞས་བླངས་པའི་
གནས་ཚུལ་དང་འབྲེལ་བ་མེད། ཅི་སྟེ་བདག་ཅག་གིས་ཆ་རྐྱེན་ཅི་ཡང་མེད་པར་མོས་ཅི་
བསྒོས་ལ་ཉན་པ་ནི་གང་དེས་གླུ་གཞས་བླངས་པས་སོ་ཞེས་ཁ་ཚོན་གཅོད་ཆོག་ན། འདི་
163འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནི་གནས་ཚུལ་གྱི་རྣམ་འབྱེད་ལ་རྨོངས་པའོ། །དོན་དམ་དུ་དེ་ལྟར་མ་ཡིན་པ་སྟེ། བདག་
ཅག་གི་མི་རིགས་ཀྱིས་ནམ་ཡང་ཆ་རྐྱེན་ཅི་ཡང་མེད་པར་སུ་ཞིག་གི་ཁར་ཉན་སྲིད་དམ།
བདག་ཅག་གི་དགའ་ཤོས་ནི་སྐྱོན་གྱི་དྲི་མས་མ་བསླད་པའི་བློ་རིག་དང་། མི་སྙིང་དུམ་
བུར་མི་གཏུབས་པའི་ཁ་བརྡ་ཤབ་ཤུབ། ཡིན་མིན་རྒྱུ་སྤུན་བསྲེ་བའི་ཉོག་གཏམ་མི་ཤོད་
པའི་སྨྲ་ལྕེ་སྒུལ་འདོད་པ་ཙམ་གྱིས་སོ། །དེ་ལྟའི་མི་རིགས་ཤིག་གིས་ཇི་ལྟར་ཡང་ཆ་རྐྱེན་
ཅི་ཡང་མེད་པར་སུ་ཞིག་གི་ཁར་ཉན་སྲིད། འཇོ་སེ་ཧྥིན་གྱིས་ཀྱང་གནད་འདི་ལོས་རྟོགས།
མོས་ཕྲ་ཞིང་མཉེན་པའི་སྐད་ངག་གིས་གླུ་གཞས་བླངས་དོན་ཡང་ཏག་ཏག་གནད་འདིར་
ངོ་རྒོལ་བྱ་བ་སྨོས་ཅི་དགོས།
འགྲེལ་ཚུལ་འདི་ལའང་མཚམས་ཚིགས་ཤིག་ལོས་དགོས། མ་གཞིར་བདག་ཅག་གི་
མི་རིགས་ནི་འཇོ་སེ་ཧྥིན་གྱི་ཁར་ཉན་མཁན་ཞིག་གོ །འདི་ནི་ཆ་རྐྱེན་མེད་པ་ཡེ་ནས་མ་
ཡིན། དཔེར་ན། བདག་ཅག་གིས་འཇོ་སེ་ཧྥིན་ལ་འཕྱ་སྨོད་བྱ་མི་རུང་བ་ལྟར་རོ། །དེའང་
ཡིན་ཆོག་པ་སྟེ། འཇོ་སེ་ཧྥིན་གྱི་བྱེད་ལུགས་ཁག་གཅིག་ལ་བདག་ཅག་གད་མོ་ཤོར་ཞིང་།
རྟག་ཏུ་ཅི་ཡིན་མེད་པར་གད་མོ་ཤོར་སྲིད། སྤྱིར་བདག་ཅག་གི་འཚོ་བ་ཇི་ལྟར་སྐྱོ་ཡུས་
ཀྱིས་གཙེས་རུང་། འཛུམ་དམུལ་དམུལ་བྱ་རྒྱུ་ནི་ནར་མའི་བྱ་སྤྱོད་དུ་ཟད་དོ། །དེའི་ཕྱིར་
བདག་ཅག་གིས་མོར་འཕྱ་སྨོད་བྱས་པ་ག་ལ་ཡིན་སྲིད། སྐབས་རེར་བདག་གི་དྲན་པའི་
ངོས་སུ་བདག་ཅག་གི་མི་རིགས་དང་། འཇོ་སེ་ཧྥིན་དབར་གྱི་འབྲེལ་བར་གོ་བ་འདི་འདྲ་
ཞིག་འཆར་བ་སྟེ། མོ་གཉོམ་ཆུང་བས་སྲུང་སྐྱོབ་བྱ་རྒྱུ་གང་ཞིག མོས་རང་ཉིད་ཀྱི་གླུ་
གཞས་ཁྱད་འཕགས་སུ་རློམ་ཚུལ་ནི་བདག་ཅག་གི་མི་རིགས་ལ་ཕུལ་བའི་ལེགས་སྐྱེས་
ཤིག་ཡིན་པས་བདག་ཅག་གིས་ངེས་པར་དུ་བདག་སྐྱོང་ལེགས་པོ་བྱ་དགོས་པར་འདོད།
གནས་ལུགས་འདི་སུས་ཀྱང་མི་རྟོགས་མོད། དོན་དམ་དུ་ཐམས་ཅད་ཀྱི་མཐོང་ཆོས་སུ་དེ་
ལྟའི་ཚུལ་ལས་མ་འདས་སོ། །སུ་ཞིག་གིས་ཀྱང་ཕ་རོལ་པོས་ཕུལ་བའི་ལེགས་སྐྱེས་ལ་ཁྲེལ་
164གཟུགས་འགྱུར་ཟིན་ཐོ།
དགོད་བྱ་སྲིད། འདི་ནི་འོས་འགན་དང་འགལ་བ་ལྟག་འཕྲོད་དོ། །བདག་ཅག་གི་ཚོགས་
སུ་སྐྱེ་བོ་གདུག་རྩུབ་ཅན་ཁག་གཅིག་གིས “འཇོ་སེ་ཧྥིན་མཐོང་མ་ཐག་དགོད་ཁ་འཇའ་
ལྟར་ཡལ་འགྲོ” ཞེས་སྨྲའོ། །འདི་ནི་འཇོ་སེ་ཧྥིན་ལ་བཏབ་པའི་ཆེས་གདུག་རྩུབ་ཀྱི་དམོད་
ཚིག་ཅིག་གོ །
བདག་ཅག་གི་མི་རིགས་ཀྱིས་འཇོ་སེ་ཧྥིན་ལ་ནམ་ཡང་ལྟ་རྟོག་བྱ། ཨ་ཕས་བུ་ཆུང་
སྙོར་སྐྱོང་བྱ་བའི་ཚུལ་ལྟར་ལྟ་རྟོག་བྱ། ཅི་སྟེ་བུ་ཆུང་གིས་ཨ་ཕར་ལག་པ་བསྲིངས་ཚེ།
འདི་ནི་རེ་འབོད་དམ། ཡང་ན། རེ་བ་ཅི་ཞིག་ཡིན་པ་སུས་ཀྱང་འཆད་དཀའ། ཐམས་ཅད་
ཀྱིས་བདག་ཅག་གི་མི་རིགས་ཀྱིས་དེ་ལྟའི་ལྟ་རྟོག་བྱ་མི་ཉན་པར་འདོད་མོད། དོན་དམ་དུ་
བདག་ཅག་གི་མི་རིགས་ནི་ཨ་ཕའི་འགན་འཁྲི་ལེགས་པོ་འཁུར་མཁན་ཞིག་སྟེ། མ་མཐར་
ཡང་འཇོ་སེ་ཧྥིན་སྙོར་སྐྱོང་ལེགས་པོ་བྱས་པས་སོ། །དེ་ལྟར་ན་མི་རིགས་ཤིག་གི་ཐུན་མོང་
བྱ་གཞག་ནི་སྐྱེས་བུ་བྱེ་བྲག་པས་བསྒྲུབ་མི་བཏུབ་པ་ཞིག་གོ །དེ་ལྟ་དེ་ལྟར་ཏེ། མི་རིགས་
དང་། སྐྱེས་བུ་སྒེར་གྱི་སྟོབས་ཤུགས་ལ་གནམ་སའི་ཁྱད་པར་མཆིས་པས་མི་རིགས་གང་
དེས་སྐྱེས་བུ་སྒེར་གཤོག་འོག་ཏུ་རུམ་སྟེ་དྲོད་ཁོལ་བྱིན་ཅིང་། སྙོར་སྐྱོང་གང་ལེགས་བྱ་
དགོས་པས་སོ། །འོན་ཏེ་བདག་ཅག་གིས་འཇོ་སེ་ཧྥིན་ལ་འདི་ལྟར་བྱས་ཞེས་སྨྲ་མི་སྤོབས་པ་
སྟེ། མོས “བདག་ལ་ཁྱོད་ཚོའི་སྙོར་སྐྱོང་མི་མཁོ” ཞེས་སྨྲ་སྲིད་ལ། བདག་ཅག་གིས་ཀྱང
“ཡ་ཡ། མི་སྐྱོན” ཞེས་སྨྲ་སྲིད། མོས་དེ་ལྟའི་ཚིག་ལན་བཏབ་པ་ངོ་རྒོལ་བྱས་པར་མི་
སེམས་ཏེ། འདི་ནི་བུ་ཆུང་གི་སྤྱོད་ཚུལ་དུ་ཟད་ན་ཨ་ཕས་ནམ་ཡང་འཁོན་སེམས་མེད་པའི་
སྙོར་སྐྱོང་གི་བྱ་བྱེད་སྐྱོང་དགོས་པས་སོ། །
འོན་ཏེ་དེ་ལས་འཕྲོས་པའི་གནད་དོན་གཞན་ཞིག་གིས་མི་རིགས་དང་། འཇོ་སེ་ཧྥིན་
བར་གྱི་འབྲེལ་བར་འགྲེལ་བཤད་རྒྱག་དཀའ་བ་སྟེ། མོས་བདག་ཅག་གི་མི་རིགས་ལ་སྲུང་
སྐྱོབ་བྱས་པར་འདོད་དོ། །དེའང་མོའི་གླུ་གཞས་ཀྱིས་བདག་ཅག་ཆབ་སྲིད་དང་། དཔལ་
165འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འབྱོར་གྱི་གནས་བབ་སྐྱོ་པོ་ལས་བསྐྱབས་པའི་བྱས་འབྲས་ཆེ་བར་རློམ་པས་སོ། །སྤྱིར་གླུ་
གཞས་ཀྱིས་བགེགས་བར་སེལ་མི་ཐུབ་ནའང་། བདག་ཅག་ལ་བགེགས་བར་ལས་རྒྱལ་
རྒྱུའི་སྟོབས་ཤུགས་བྱིན་པར་འདོད་དོ། །མོས་དེ་སྐད་སྲོང་པོར་མ་སྨྲས་ཤིང་། བརྡ་དང་རྣམ་
འགྱུར་གྱི་ཟུར་ཙམ་ཡང་མ་བསྟན། མོ་ནམ་རྒྱུན་ཁ་བརྡར་མི་དགའ་བས་ངག་སྒོ་ཤིན་ཏུ་
ཡངས་པའི་བདག་ཅག་གི་སྤུན་ཟླའི་ཁྲོད་ཁ་རོག་གེར་འདུག་གོ །འོན་ཏེ་དེ་ལྟའི་སྐད་ཆ་
མིག་རྐོང་གཉིས་སུ་འོད་ལྟར་འཚེར་ཞིང་། མགྲིན་པའི་སྦུབས་སུ་བསྐུངས་ན། ནམ་ཞིག་
བདག་ཅག་ལྟར་ངག་སྒོ་ཡངས་པོས་ཁ་གྲག་ཨེ་སྲིད། ནམ་རྒྱུན་གཏམ་ངན་གྱི་མི་ཁ་ལྡང་
ཐེངས་རེར། གཅིག་རྗེས་གཉིས་མཐུད་ཀྱིས་ལྡང་ཐེངས་རེར། བདེན་རྫུན་རྣམ་འབྱེད་
དཀའ་བའི་གཏམ་ངན་གྱི་མི་ཁ་ལྡང་ཐེངས་རེར། མོས་སྐད་ཅིག་མར་འགྲེངས་ཤིང་། མགོ་
བོ་བསྲིངས་སོང་། འོན་ཏེ་མོ་ནམ་རྒྱུན་གསོན་ཤུགས་ཅི་ཡང་མེད་པར་ཙོག་ཅིང་། སྤུན་
ཟླའི་ཚོགས་རྫི་བོས་ཆར་རླུང་དྲག་པོའི་ཀློང་ལུག་ཁྱུ་འཚོ་བ་ལྟར་མིག་གིས་འཚོའོ། །བྱིས་
པ་ཚོས་ཀྱང་ཀླ་ཀློའི་རྩུབ་སྤྱོད་དང་། རང་སྣང་གང་ཤར་གྱིས་བླང་བྱ་སྣ་ཚོགས་འདོན་
ནོ། །བྱེ་བྲག་ཏུ་མོའི་བླང་བྱ་ནི་བྱིས་པ་ཚོ་ལྟར་གནས་ལུགས་ཡེ་ནས་མེད་པ་མ་ཡིན། ཡིན་
ཡང་ཡིན་ཏེ། མོས་བདག་ཅག་སྐྱོབ་མ་ཐུབ་ཅིང་། བདག་ཅག་ལ་སྟོབས་ཤུགས་ཅི་ཡང་
འབྱིན་མ་ཐུབ། སྤྱིར་བདག་ཅག་གི་མི་རིགས་ཀྱི་མགོན་སྐྱབས་སུ་རློམ་རྒྱུ་ཤིན་ཏུ་སླ་
སྟེ། བདག་ཅག་གི་མི་རིགས་འདིས་དཀའ་སྡུག་ཚད་མེད་མྱངས་པ་གང་ཞིག རང་བརྩི་
མེད་པ། བབས་བསྟུན་ཐག་གཅོད་དང་། སྲོག་བསྡོས་ལ་སྤྲོ་བས་སོ། །རྟག་ཏུ་དཔའ་སྤོབས་
དང་། འཐབ་རྩོད་ཀྱི་འཚོ་བའི་མཁའ་དབུགས་ཀློང་མི་ཚེ་བསྐྱལ་དྲགས་པས་ད་གཟོད་
གཉོམ་ཆུང་གི་ངང་ཚུལ་མངོན་ཏོ། །འོན་ཏེ་བདག་ཅག་གི་མི་རིགས་དཔའ་སྤོབས་ཆེ་
ཞིང་། གསོན་སྟོབས་རྒྱས་པ་ཞིག་གོ །བདག་གིས་བསམས་ན། བདག་ཅག་གི་མི་རིགས་ཀྱི་
མགོན་སྐྱབས་སུ་རློམ་རྒྱུ་ཤིན་ཏུ་སླ་བ་སྟེ། བདག་ཅག་གི་མི་རིགས་ཀྱིས་རྟག་ཏུ་རང་ཉིད་
166གཟུགས་འགྱུར་ཟིན་ཐོ།
སྐྱོབ་ཐབས་ཕྱིར་སྲོག་བསྡོས་བྱས་པས་སོ། །ལོ་རྒྱུས་རིག་པ་བས་དེ་ལྟའི་སྲོག་བསྡོས་ལ་ཧང་
སང་རུང་། བདག་ཅག་གིས་ལོ་རྒྱུས་ཀྱི་ཞིབ་འཇུག་འདིར་མཐོང་ཆེན་ཡེ་ནས་བྱ་མ་མྱོང་།
དེ་ལྟ་དེ་ལྟར་ཏེ། ཉེན་ཁའི་དུས་སུ་བདག་ཅག་གིས་ནམ་རྒྱུན་ལས་འདས་ཏེ་བློ་རྩེ་གཅིག་
གིས་མོའི་གླུ་སྐད་ལ་ཉན་ནོ། །མིག་མདུན་གྱི་འཇིགས་ཉེན་ཀློང་བདག་ཅག་གིས་སྔར་
ལས་ལྷག་པའི་ལྷིང་འཇགས་དང་། ཁེངས་སྐྱུང་བྱས་པ་གང་ཞིག མོས་ཅི་བསྒོས་དང་ལེན་
བྱའོ། །བདག་ཅག་ལྷན་འཛོམས་བྱ་རྒྱུར་སྤྲོ་ཞིང་། རྡོག་རྩ་ཆིག་སྒྲིལ་བྱ་རྒྱུར་དེ་བས་
སྤྲོའོ། །ཁྱད་པར་དུ་དེ་ལྟའི་རྒྱུ་རྐྱེན་ནི་བདག་ཅག་ལ་མནར་གཅོད་གཏོང་བྱེད་ཀྱི་རྩ་བའི་
གནད་དོན་དང་འབྲེལ་བ་ཡེ་ནས་མེད་པར་འདོད་དོ། །བདག་ཅག་ནི་འཐབ་འཛིང་གི་སྔ་
གཞུག་ཏུ་འཚུབ་ཆ་ཅན་ཤ་སྟག་གོ །བྱ་བ་ཅི་ཞིག་བྱས་ཀྱང་ངང་ཐུང་གི་འབད་པའི་ཚུལ་
ལོ། །འོན་ཏེ་མོ་ནི་དེ་ལྟའི་ཚུགས་ཀ་བརྗེད་མཁན་ཞིག་སྟེ། ཞི་བདེའི་བདུད་རྩིའི་ཆང་ཕོར་
བཏེགས་པར་སྤྲོ་བས་སོ། །འདི་ནི་གླུ་གཞས་འཁྲབ་སྟོན་གྱི་དགོང་ཚོགས་ཤིག་གམ། ཡང་ན།
མི་སེར་ཕལ་པའི་འདུ་ར་གང་ཞིག་ཡིན་པ་འཕྱང་མོ་ཉུག འདུ་རར་མདུན་སྟེགས་ནས་
ཤུ་སྒྲ་ཅུང་ཙམ་གྲག་པ་ལས་ཐམས་ཅད་ཁུ་སིམ་པོར་གྱུར། དེ་ལྟའི་གནས་སྐབས་ནི་ཤིན་
ཏུ་རྔམ་བརྗིད་ལྡན་པས་སུས་ཀྱང་མདོ་མེད་ཀྱི་ཁ་བརྡ་བྱ་མི་འདོད། འོན་ཏེ་མོའི་འདོད་བློ་
ཚིམ་ཐབས་བྲལ་སོང་། མོས་རང་ཉིད་ཀྱི་གནས་བབ་མ་རྟོགས་པས་དབང་རྩ་སྦྲིད་པ་ལྟར་
མི་དགའ་བར་གྱུར་ཏོ། །དེ་ལྟར་རང་རློམ་ཚུལ་གྱིས་གཞན་ཕྱོགས་མ་མཐོང་ཞིང་། རྩོལ་
བ་མི་རྩོམ་པར་ཐམས་ཅད་ལ་དམོད་དོ། །སྤྱིར་སྤྱི་ཕན་གྱི་དོན་སྙིང་ངོས་ནས་གླེང་ན། ངོ་
དགའ་སྤྲེལ་ལད་མཁན་ཁྱུ་གཅིག་ནམ་ཡང་འདུའོ། །ཅི་སྟེ་མི་སེར་ཕལ་པའི་འདུ་རའི་གྲུ་
ཟུར་གང་ཞིག་ཏུ་དོན་སྙིང་ཡོད་མེད་དང་། མཐོང་ཆེན་ཡོད་མེད་ཅི་ལྟར་ཡང་། ཉན་པ་པོ་
མང་པོ་འདུས་རུང་། མོས་གྲེ་བའི་སྦུབས་ནས་གླུ་སྐད་ཡེ་ནས་འཁྲོལ་མི་འདོད།
དོན་དམ་དུ་དེ་ལྟར་བྱ་དགོས་དོན་མེད་དེ། སུས་ཀྱང་མོའི་སྒྱུ་རྩལ་ལ་མཐོང་ཆེན་མ་
167འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱས་པ་མིན། བདག་ཅག་གི་སེམས་ཁོང་དུ་གནད་དོན་གཞན་དག་མནོ་ཞིང་། གླུ་སྐད་ལ་
ཉན་ཕྱིར་ཁ་རོག་གེར་བསྡད་པ་ཙམ་མིན། བྱེ་བྲག་ཏུ་ཉན་པ་པོ་ཁག་གཅིག་གིས་མགོ་བོ་
དགྱེ་སྟེ་སྟེགས་བུར་གཏན་ནས་མི་ལྟ།
དེ་ལྟར་མོ་གར་སྟེགས་སྒང་གསོན་ཉམས་ཅི་ཡང་
མེད་པར་གྱུར་ཏོ། །འོན་ཏེ་མོའི་ཤུ་སྒྲ་བདག་ཅག་གི་རྣ་བར་ཐོས་པ་སུས་ཀྱང་བསྙོན་ཐབས་
བྲལ་ལོ། །མོའི་ཤུ་སྒྲ་གྲག་དུས་ཐམས་ཅད་ཁུ་སིམ་མེར་སྡོད་དགོས། འདི་ནི་མི་རིགས་
ཀྱི་གདགས་གཞིས་འབངས་མི་སེར་ལ་བསྒྲགས་པའི་གོ་བརྡ་ཞིག་སྟེ། བདག་ཅག་གི་མི་
རིགས་གདམ་གསེས་བྱ་དཀའ་བའི་གནས་སྐབས་སུ་དགྲ་ཟླར་ལངས་པའི་འཇིག་རྟེན་གྱི་
ཆར་རླུང་དྲག་པོའི་ཀློང་ཨུ་ཚུགས་ཀྱིས་འཚོ་གནས་བྱ་དགོས་པ་དང་འདྲའོ། །འཇོ་སེ་ཧྥིན་
ས་ཐམས་ཅད་ཐེག་སོང་། མོའི་གྲེ་བ་དང་། གླུ་སྐད་དཀྱུས་མས་ཐམས་ཅད་ཐེག་ཅིང་།
བདག་ཅག་ལ་སེམས་འགུལ་ཚད་མེད་ཐེབས། དུས་ད་ལྟའི་བར་དུའང་རྐང་གི་ཁོང་ནས་
དྲིན་གཟོ་བླ་ལྷག་ཏུ་མཆིས་སོ། །ཅི་སྟེ་དུས་སྐབས་འདིར་བདག་ཅག་གི་ཁྲོད་ནས་སྒྱུ་རྩལ་
ལ་བྱང་ཆ་ལྡན་པའི་གླུ་མ་ཞིག་བལྟམས་ཚེ། བདག་ཅག་གིས་བཟོད་སྒོམ་ཡེ་ནས་བྱ་ཐབས་
བྲལ་བས་ཐམས་ཅད་ཀྱིས་དེ་ལྟའི་ཁུངས་ལུང་མེད་པའི་འཁྲབ་སྟོན་ལ་ཁས་འཆེས་མི་
སྲིད། སླད་མར་བདག་ཅག་གིས་མོའི་གླུ་སྐད་ལ་ཉན་དོན་ནི་ངོ་རྒོལ་གྱི་རིགས་ཤིག་ཡིན་
པ་མ་རྟོགས་ན་ལེགས་སོ། །ལྡོག་ན་དེ་ལྟའི་འཇིགས་སྐྲག་ཀློང་ཉན་པ་པོས་གླུ་སྐད་ལ་རྣ་བ་
བླག་མི་འདོད་པའི་གནས་ལུགས་ཀྱི་ཡང་སྙིང་རྟོགས་སྲིད། དེ་ལྟར་ལགས་ཀྱང་། མོའི་གླུ་
སྐད་གྲག་ཐེངས་རེ་རེར་དེ་ལྟའི་ཕོག་ཐུག་འཁེལ་བའི་སྣང་བ་ཡེ་ནས་མི་འདུག
འོན་ཏེ་མོའི་ཆོག་ཤེས་ཀྱི་ཡུལ་དུ་གྱུར་པ་ནི་འདི་ལྟ་སྟེ། བདག་ཅག་གིས་ཚད་གཞི་
ངེས་ཅན་ཐོག་ནས་མོའི་གླུ་སྐད་ལ་ཉན་པའམ། ཡང་ན། སྒྱུ་རྩལ་ལ་བྱང་ཆ་ལྡན་པའི་གླུ་མ་
ཞིག་གི་གླུ་སྐད་ལ་རྣ་བ་བླགས་པ། དེ་ལྟའི་གྲུབ་འབྲས་ནི་གླུ་མ་སུས་ཀྱང་གཏོད་ཐབས་མེད་
པར་འདོད་དོ། །འོན་ཏེ་འདི་ནི་ཏག་ཏག་གླུ་སྐད་སྒྱུ་རྩལ་གྱི་ཞན་ཆས་གཏོད་པའི་འབྲས་བུ་
168གཟུགས་འགྱུར་ཟིན་ཐོ།
ཡིན་པ་གོར་མ་ཆག རྩ་བ་ནི་བདག་ཅག་གི་མི་རིགས་ཀྱི་འཚོ་གནས་དང་འབྲེལ་བ་ཟབ་
པས་སོ། །
བདག་ཅག་གི་མི་རིགས་ཀྱི་ཁོངས་མིར་གཞོན་ནུའི་དུས་སྐབས་མེད་ཅིང་། བྱིས་པའི་
དུས་སྐབས་ནི་དེ་བས་ཀྱང་དཀོན། བདག་ཅག་གིས་རྟག་ཏུ་བྱིས་པར་རང་དབང་དང་།
སྙོར་སྐྱོང་དམིགས་བསལ་བྱ་རྒྱུའི་འགན་སྲུང་གི་བླང་བྱ་བཏོན་ཅིང་། བྱིས་པའི་དེ་ལྟའི་
ཁེ་དབང་ལ་ཁས་འཆེས་ཏེ་རང་དགར་རྩེད་འཇོར་རོལ་བའི་རང་དབང་ལོངས་སྤྱོད་ཕྱིར་
རོགས་རམ་ཡང་བྱས། བདག་ཅག་གི་མི་རིགས་ཀྱི་ཐུན་མོང་གི་བླང་བྱ་འདིར་ཐམས་ཅད་
མོས་པ་སྟེ། དེ་ལས་ལྷག་པའི་དམངས་སེམས་དྲོད་བྱེད་ཀྱི་བྱ་བ་ཞིག་མེད་པར་འདོད། འོན་
ཏེ་བདག་ཅག་གི་དངོས་ཡོད་འཚོ་བའི་ཁྲོད་དེ་ལས་ལྷག་པའི་དོན་འཁྱོལ་མི་བཏུབ་པའི་
བྱ་བ་ཞིག་ཀྱང་མེད་པ་འདྲ་སྟེ། ཐམས་ཅད་ཀྱིས་འདུན་པ་ལམ་ལྷོངས་ཕྱིར་རྩོལ་བ་ལྷོད་
མེད་བརྩམས་རུང་། སྔར་ལྟར་གོལ་ལམ་ནས་ཐར་ཐབས་བྲལ་བ་འདིའོ། །བདག་ཅག་གི་
འཚོ་བ་ནི་འདི་འདྲ་ཞིག་ལས་མ་འདས་པ་སྟེ། བྱིས་པ་ཞིག་ཀྱ་རྩེ་གོམ་རྩེ་སྤོས་ཤིང་། ཁོ་ར་
ཁོར་ཡུག་ངོ་ཆོད་མ་ཐག་དར་མ་ཞིག་ལྟར་རང་ཉིད་ལ་བདག་སྐྱོང་བྱ་རྒྱུའི་བླང་བྱ་འདོན།
དཔལ་འབྱོར་གྱི་ཐད་ནས་བསམ་གཞིག་བྱས་ན། བདག་ཅག་ཐར་ཐོར་གྱི་ཚུལ་ལྟར་མི་སྡོད་
ཀ་མེད་དོ། །ཅིའི་ཕྱིར་ཞེ་ན། བདག་ཅག་གི་ས་རྒྱ་ཆེ་ཞིང་། དགྲ་བོ་ཤིན་ཏུ་མང་། འཚོ་བའི་
ཉམས་ཉེན་གྱི་རླུང་ཡན་ཡང་ཕྱོགས་བཞི་མཚམས་བརྒྱད་ནས་ལྡང་ན་བཀག་ཀྱང་འགོག་
ཐབས་བྲལ་བས་སོ། །དེའི་ཕྱིར་བདག་ཅག་གིས་བྱིས་པ་ཚོ་འཚོ་གནས་ཀྱི་འཐབ་རྩོད་
ལས་བཤོལ་དུ་འཇུག་མི་ཉན། ལྡོག་ན་འཆི་ལམ་དུ་བརྫངས་པའི་ཚུལ་ལས་མ་འདས་སོ། །
དེ་ལྟའི་ཡིད་ཕམ་གྱི་རྒྱུ་རྐྱེན་མཆིས་པ་གང་ཞིག བདག་ཅག་ལ་ངར་ཤུགས་འཕེལ་བྱེད་
ཀྱི་རྒྱུ་རྐྱེན་ཅིག་ཤོས་ནི་མི་རིགས་ཀྱི་སྐྱེ་འཕེལ་དར་ཞིང་རྒྱས་པ་དེའོ། །མི་རབས་ཐམས་
ཅད་ཀྱི་གྲངས་འབོར་མང་ཞིང་། མེས་རབས་ཚ་རྒྱུད་བར་དེ་ལྟའི་ཚུལ་ལས་མ་འདས།
169འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱིས་པར་བྱིས་པའི་དུས་སྐབས་ལོངས་སྤྱོད་བྱ་དབང་མེད་དོ། །འོན་ཏེ་མི་རིགས་གཞན་
གྱིས་བྱིས་པར་སྙོར་སྐྱོང་ལེགས་པོ་བྱས་ཏེ་སློབ་གྲྭར་བརྫངས། བྱིས་པ་ཚོ་ཉིན་ལྟར་སློབ་
གྲྭ་ནས་མཐར་ཕྱིན་ཏོ། །ཁོ་ཚོ་ནི་མི་རིགས་ཀྱི་འབྱུང་འགྱུར་རོ། །དེ་ལྟའི་ལོ་ཟླར་སློབ་གྲྭ་
ནས་མཐར་ཕྱིན་པ་ནི་བྱིས་པ་མང་དག་ཅིག་གོ །བདག་ཅག་ལ་སློབ་གྲྭ་མེད། སྐད་ཅིག་
མར་བདག་ཅག་གི་མི་རབས་འདིའི་བྱིས་པ་ཁྱུ་ཚོ་འཕེལ་ལོ། །མང་དྲགས་ཏེ་བགྲང་གིས་
མི་ལང་། ཁོ་ཚོས་ད་དུང་ཁ་ཤུ་རྒྱག་མི་ཤེས་པས་སྣང་བ་གང་སྐྱིད་ཀྱི་སྐད་ཅོར་ཁོ་ན་རྒྱག
ཁོ་ཚོས་ད་དུང་ཀྱ་རྩེ་གོམ་རྩེ་མི་ཤེས་པས་འགྲེ་ལྡོག་ཁོ་ན་རྒྱག ཁོ་ཚོས་ད་དུང་ཅི་ཡང་
མཐོང་མ་མྱོང་བས་གླེན་རྟགས་ཚ་བའི་མིག་མདངས་ཁོ་ན་ཅེར། བདག་ཅག་གི་བྱིས་པ་
ཨང་། སློབ་གྲྭ་ནས་མཐར་ཕྱིན་པའི་བྱིས་པ་དེ་ཚོའི་མི་རབས་དང་ཡེ་ནས་མི་འདྲ། མ་ཡིན།
བདག་ཅག་གི་བྱིས་པའི་སྐྱེ་འཕེལ་ལ་མཚམས་ཚིགས་མེད་ཅིང་། སྐྱེ་རྒྱུན་ལ་ཆད་ཐབས་
མི་འདུག བྱིས་པ་ཞིག་འཇིག་རྟེན་འདིར་བཙས་མ་ཐག་བྱིས་པ་མ་ཡིན། ཁོའི་ལྟག་རྒྱབ་
ཏུ་བྱིས་པ་གསར་པའི་ངོ་རིས་བལྟམས་དང་ལྟེམ་བཞིན་པས་སོ། ། ཁོ་ཚོ་ནི་བགྲང་གིས་མི་
ལང་བ་གང་ཞིག དབྱེ་འབྱེད་ཤིན་ཏུ་དཀའ་འོ། །དེ་ལྟར་བྲེལ་བྲེལ་འཚུབ་འཚུབ་དང་།
དགའ་དགའ་སྤྲོ་སྤྲོས་མི་ཡུལ་འདིར་ལྷན་ཅིག་འདུའོ། །ཡིན་ཡང་ཡིན་ཏེ། འདི་ནི་མི་སྡུག་
པ་ཞིག་ཀྱང་མ་ཡིན་པ་སྟེ། མི་རིགས་གཞན་གྱི་སྨོན་པའི་འགྲམ་ཆུ་ལྡང་བས་སོ། །འོན་ཏེ
བདག་ཅག་གིས་བྱིས་པ་ཚོར་བྱིས་པའི་ལོ་ཟླ་རྣལ་མ་ཞིག་སྤྲོད་རྒྱུས་དབེན་ནོ། །གནས་
བབ་འདིའི་ངན་འབྲས་ཀྱི་རྩ་བ་ནི་བདག་ཅག་གི་མི་རིགས་ལ་འཇིག་མི་བཏུབ་ཅིང་།
སེལ་མི་བཏུབ་པའི་བྱིས་པའི་རྩིང་སྤྱོད་གཏམས་པ་གང་ཞིག བདག་ཅག་གི་དགེ་མཚན་
ཆེ་ཤོས་ཏེ། བདག་ཅག་མི་བསླུ་བའི་མངོན་སུམ་གྱི་བསམ་གཞིག་དང་རྦད་དེ་འགལ་བ་
ལྟག་སྤྲོད་དུ་གྱུར་པ་དེའོ། །སྐབས་རེར་བདག་ཅག་གི་བྱ་སྤྱོད་གླེན་རྟགས་ཚ་བ་སྟེ། བྱིས་པ་
བསམ་མེད་ཅིག་ལྟར་ནམ་ཡང་ཁུངས་མེད་ལུང་མེད་དང་། བག་མེད་ལོངས་སྤྱོད། པྲ་ཆལ་
170གཟུགས་འགྱུར་ཟིན་ཐོ།
ཧོལ་རྒྱུག་ལ་ཤིན་ཏུ་སྤྲོ་བས་སོ། །འོན་ཏེ་བདག་ཅག་གིས་བྱིས་པ་ལྟར་ལྷད་མེད་རྣམ་དག་
གི་བདེ་བ་མྱོང་མི་བཏུབ་མོད། བདག་ཅག་གི་མི་རིགས་འདིའི་སྤྲོ་སྣང་ཀློང་དུ་བྱིས་པའི་སྤྲོ་
སྣང་གིས་གཏམས་སོ། །བདག་ཅག་གི་དེ་ལྟའི་སྤྲོ་སྣང་ཀློང་ནས་འཇོ་སེ་ཧྥིན་ལ་རྟག་ཏུ་ཕན་
པ་ཆེན་པོ་ཐོབ་པ་སྨོས་ཅི་དགོས།
བདག་ཅག་གི་མི་རིགས་ནི་བྱིས་པའི་རྩིང་སྤྱོད་ཅན་ཡིན་པ་གང་ཞིག ཚད་གཞི་
ངེས་ཅན་གྱི་ཐོག་རྒས་ཉམས་ཅན་གྱི་རྒད་པོ་ཞིག་ཀྱང་ངོ་། །གང་ཞིག་ལ་བྱིས་པ་དང་། ཅི་
ཞིག་ལ་རྒད་པོ་ཟེར་བ་བདག་ཅག་གི་གནས་འདིར་གདགས་གཞིས་དབེན། བདག་ཅག་ལ་
བྱིས་པའི་དུས་སྐབས་མེད་པར་སྐད་ཅིག་མར་དར་མར་གྱུར་ཅིང་། དར་མའི་དུས་སྐབས་
ཀྱང་ཤིན་ཏུ་འགོར་བས་རྩ་བའི་ཆར་སུན་སྣང་དང་། ཡི་ཆད་ཀློང་བློ་བརྟན་འགྱུར་མེད་
དང་། འདུན་མས་ཕྱུག་པའི་མི་རིགས་འདིའི་བླ་སྲོག་བཅོམ་སོང་། དེའི་ཕྱིར་བདག་ཅག་
ལ་རོལ་མོའི་ཕྲ་ཕུང་མེད་པའི་རྩ་བའང་གནད་འདི་ལས་གཉིས་པ་ཞིག་མེད་པར་སྙམ། མ་
གཞིར་བདག་ཅག་ནི་ཉོབ་མདངས་ཆེ་བས་རོལ་མོ་མི་འཚམ། རོལ་མོའི་གསོན་ཉམས་
དང་། ངར་ཤུགས་བདག་ཅག་གི་རྒས་ཉམས་དང་ཡེ་ནས་མི་མཐུན་པས་བདག་ཅག་གིས་
ངལ་དུབ་ཀློང་ནས་རོལ་མོར་ཞལ་གྱེས་མི་ཞུ་ཀ་མེད་དོ། །བདག་ཅག་གིས་ཕྱིར་བཤོལ་གྱིན་
ཁ་ཤུ་རྒྱག དུས་ངེས་མེད་དུ་ཁ་ཤུ་རྒྱག འདི་ནི་བདག་ཅག་ལ་ཤིན་ཏུ་མཁོའོ། །བདག་
ཅག་གི་ཁྲོད་དུ་རོལ་མོར་ཚོར་སྣང་སྐྱེན་པའི་ཤེས་རབ་ཅན་ཡོད་མེད་སུས་ཤེས། ཅི་སྟེ་ཡོད་
ཚེ། བདག་ཅག་གི་ཐུན་མོང་གཤིས་ཀ་མངའ་བའི་སྤུན་ཟླས་གང་དེའི་རང་གཤིས་འགུལ་
སླེའི་ནང་དུ་བཀུམ་སྲིད། འཇོ་སེ་ཧྥིན་གྱིས་རང་སྣང་གང་ཤར་ངང་ཁ་ཤུའམ། གླུ་སྐད་གང་
ཞིག་བླངས་རུང་། མོས་ཅི་ཞིག་འབོད་ཀྱང་ཆོག མོའི་གླུ་སྐད་ཀྱིས་བདག་ཅག་ལ་འགལ་
རྐྱེན་ཅི་ཡང་མི་བཟོ། ལྡོག་སྟེ་བདག་ཅག་གི་དགོས་མཁོ་དང་ཤིན་ཏུ་འཚམ་པས་བཟོད་
པའི་ཡུལ་དུ་འགྱུར་སྲིད། བྱེ་བྲག་ཏུ་རོལ་མོའི་གྲུབ་ཆ་ཕྲན་བུ་ཡོད་སྲིད་མོད། རྩ་བའི་ཆར་
171འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཤིན་ཏུ་ཉུང་ངོ༌། །ཅི་སྟེ་རོལ་མོའི་སྲོལ་རྒྱུན་ཞིག་གི་རྒྱུན་བསྐྱངས་ཡོད་ཚེ། བདག་ཅག་ལ་
ངལ་དུབ་ཅི་ཡང་འབྱིན་མི་སྲིད།
མོས་ཚོར་ཤེས་ཀྱི་ཆགས་སྡང་ཟབ་པའི་བདག་ཅག་གི་མི་རིགས་ལ་བསྩལ་པ་ནི་དེ་
ཙམ་མ་ཡིན། མོའི་དགོང་ཚོགས་སམ། ཁྱད་པར་དུ་དམིགས་བསལ་གྱི་དུས་སྐབས་སུ་
བུ་ཆུང་བསམ་མེད་ཁོ་ནས་མོ་ལྟ་བུའི་གླུ་མར་སྤྲོ་སྣང་འཕེལ་སྲིད། ཁོ་ཚོས་མཚར་སྣང་
ཅན་གྱི་མིག་ཟུང་ཆེར་བགྲད་ཅིང་། མོའི་མཆུ་སྒྲོས་ཀྱི་འགུལ་སྟངས་ལ་ཅེར་གྱིན་ཡ་
རྐན་ནས་སོ་སྒྲ་འཐབ་པར་རྣ་བ་བླགས། ནམ་རྒྱུན་མོ་གླུ་སྐད་ཀྱིས་རབ་ཏུ་མྱོས་པར་གྱུར་
དུས་དབྱངས་རྟ་རེས་གྲིམ་རེས་ལྷོད་ཀྱིས་འགུགས་སྲིད། འོན་ཏེ་ཉན་པ་པོ་ནི་ནམ་ཡང་
རང་ཉིད་ཀྱི་མནོག་ཆུང་བྱ་བས་བསྣད་སྲིད། འཐབ་རྩོད་ཀྱི་འཚུབ་ཆའི་ཀློང་མི་རིགས་
སྤྱི་ཡོངས་རྨི་ལམ་གྱི་བདེ་བས་མྱོས་ཤིང་། འབངས་ཐམས་ཅད་འཐོམ་སྦྲིད་དུ་གྱུར་པའམ་
ཅི། དྲོད་ལམ་ལམ་འབར་བའི་མི་རིགས་ཀྱི་མལ་ཁྲིར་རྐང་རྐྱོང་ལག་རྐྱོང་ངང་ངལ་གསོའི་
བདེ་བར་རོལ་ལོ། །སྐབས་དེར་མོའི་ཁ་ཤུའི་འགྱུར་ཁུགས་ཀྱང་རྨི་ལམ་གྱི་ཀློང་ནས་ཐོས་
ཐུབ། འདི་ལ་མོས་སེམས་སྒྲས་མྱོས་པའི་རྨི་ལམ་གྱི་ཞིང་ཁམས་ཞེས་བོས་ཤིང་། བདག་ཅག་
གིས་རྨི་ལམ་གྱི་ཞིང་ཁམས་སུ་འཕྱན་པ་ཞེས་བོས། ཅི་ལྟར་ཡང་རོལ་མོའི་འགྱུར་ཁུགས་རྣ་
བའི་བུ་རམ་དུ་མ་གྱུར་དུས་མོའི་ཁ་ཤུ་ནི་ཆེས་ཡིད་དབང་འཕྲོག་ཤོས་དེའོ། །ཤུ་སྒྲའི་ཀློང་
ངལ་དུབ་དང་། ཡུན་ཐུང་གི་བྱིས་པའི་ལོ་ཟླ། འདས་ཟིན་པའི་མི་ཚེའི་སྐྱིད་སྡུག ཡང་
ན། ད་ལྟའི་བྲེལ་བྲེལ་འཚུབ་འཚུབ་ཀྱི་འཚོ་བའི་སྣང་ཚུལ། འཚོ་བའི་ཁྲོད་ཀྱི་སྨྲ་བསམ་
བརྗོད་འདས་སམ། མངོན་སུམ་རྗེན་པར་འཆར་བའི་གསོན་ཤུགས་ཡོད་ཚད་འདྲེས་སོ། །
དེ་དག་ཐམས་ཅད་དབྱངས་རྟ་མཐོན་པོས་འགུགས་པ་མིན། ལྡོག་སྟེ་སྐད་ངག་དམའ་པོའི་
ཤབ་ཤུབ་བམ། སྐབས་རེར་འཛེར་སྐད་ཀྱིས་ལེན་ནོ། །ཡིན་ཡང་ཡིན་ཏེ། མོས་བརྒྱབ་པ་ནི
ཁ་ཤུ་ལོས་ཡིན། ཅིའི་ཕྱིར་མ་ཡིན་སྙམ་ན། ཁ་ཤུ་ནི་བདག་ཅག་གི་མི་རིགས་འདིའི་སྐད་
172གཟུགས་འགྱུར་ཟིན་ཐོ།
བརྡ་ཡིན་པས་སོ། །འོན་ཏེ་སྤུན་ཟླ་ཁ་ཤས་ཀྱིས་ཚེ་གང་ཁ་ཤུ་བརྒྱབ་ཀྱང་དོན་གྱི་རྟིང་ཁ་
ལོན་མི་བཏུབ། སྤྱིར་མོའི་ཁ་ཤུ་ནམ་རྒྱུན་གྱི་འཚོ་བའི་འཆིང་ཐག་ལས་སྒྲོལ་ཞིང་། བདག་
ཅག་ལ་སྐད་ཅིག་མའི་བདེ་བའང་བསྩལ་ཏོ།
།དེའི་ཕྱིར་བདག་ཅག་གིས་ནམ་ཡང་དེ་ལྟའི་
འཁྲབ་སྟོན་གྱི་གོ་སྐབས་འཆོར་དུ་འཇུག་མི་ཉན།
འོན་ཏེ་མོས་བཤད་པའི་ཚད་གཞི་དེར་ད་དུང་སོན་ཐབས་བྲལ། མོའི་ངོས་འཛིན་
ལྟར་ན། མོས་དམིགས་བསལ་གྱི་དུས་སྐབས་སུ་བདག་ཅག་ལ་བྱིན་པའི་སྟོབས་ཤུགས་
གསར་པ་ཤིན་ཏུ་མང་བར་འདོད། འདི་ནི་མི་སེར་ཕལ་བའི་ལྟ་ཚུལ་ལོས་ཡིན་ཏེ། མོར་
ངོ་དགའ་སྤྲེལ་ལད་འཁྲབ་མཁན་ཁག་གཅིག་གི་བསམ་ཚུལ་ཙམ་མོ། ། “འདི་ལྟར་མ་
ཡིན་པ་ཅིའི་ཕྱིར།” ངོ་དགའ་སྤྲེལ་ལད་མཁན་གྱིས་ངོ་ཚ་ཁྲེལ་མེད་ངང “ཉན་པ་པོ་ལ་
འགྲེལ་བཤད་ཇི་ལྟར་བྱ། སྤྱིར་འགག་རྩའི་དུས་སྐབས་སུ་ཚང་མས་འདི་ལྟར་ཕར་རྒྱུག་
ཚུར་རྒྱུག་བྱས་ཚེ། བདག་ཅག་གིས་དུས་ཐོག་ཏུ་ཉེན་ཁ་སེལ་རྒྱུའི་བྱ་བར་འགོག་རྐྱེན་མི་
བཟོའམ” ཞེས་སྨྲའོ། །སྐད་ཆ་ཕྱི་མ་དེ་དོན་ལ་གནས་སོ། །འདི་ནི་མོའི་བྱས་འབྲས་ལ་ཕུལ་
བའི་བཏང་རག་མ་ཡིན། དམིགས་བསལ་གྱི་དུས་སྐབས་ལ་ལར་དགྲ་བོས་འདུ་ཚོགས་
འདི་རིགས་བཙན་ཤེད་ཀྱིས་མཐར་སྐྲོད་ཅིང་། བདག་ཅག་གི་སྤུན་ཟླ་ཁ་ཤས་ཀྱི་རང་སྲོག་
ཀྱང་མི་ཤོར་ཐུ་མེད་ལགས། འདི་ཀོ་ཐམས་ཅད་འཇོ་སེ་ཧྥིན་གྱིས་ལན་སོང་། ཐ་ན། མོའི་
ཤུ་སྒྲས་དགྲ་བོ་བསུས་ཡོད་ངེས། འོན་ཏེ་མོ་ནི་ཐོག་མཐའ་བར་གསུམ་དུ་བདེ་འཇགས་
ཀྱིས་འཚོ་བ་སྟེ། ལྟ་སྲུང་བའི་སྙོར་སྐྱོང་འོག་གྲག་འགུལ་ཅི་ཡང་མེད་པར་བྱོལ་བས་སོ།
འདི་ནི་ཐམས་ཅད་ཀྱི་ཤེས་གསལ་ལྟར་རོ། །དེ་ལྟར་ལགས་ཀྱང་། ཐེངས་རྗེས་མར་མོས་
གང་འདོད་ལྟར་ས་ཆ་གང་ཞིག་དང་། དུས་ཚོད་གང་ཞིག་ཏུ་གར་སྟེགས་སུ་འགྲེངས་ཏེ་
གླུ་གཞས་བླངས་ཚེ། ཐམས་ཅད་ཀྱིས་མོའི་ཕྱོགས་སུ་འཚུབ་ཆ་ཆེན་པོས་ནུར་སྲིད། དེ་
ལས་ལྟ་ཚུལ་འདི་འདྲ་ཞིག་རྟོགས་སྲིད་དེ། འཇོ་སེ་ཧྥིན་ཕལ་ཆེར་ཁྲིམས་ཀྱི་རྒྱ་ལས་ཡན་
173
།འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པ་སྨོས་ཅི་དགོས། མོའི་བྱ་སྤྱོད་ཀྱིས་མི་རིགས་སྤྱི་ཡོངས་ཀྱི་འཚོ་གནས་ལ་འཇིགས་སྐུལ་
བྱས་ནའང་གུ་ཡངས་གཏོང་སྲིད། ཅི་སྟེ་དེ་ལྟའི་ཚུལ་དུ་ཟད་ན། མོའི་འདུན་མ་ཡང་གནས་
ལུགས་ཀྱིས་ཕྱུག་པའོ། །ཚད་གཞི་ངེས་ཅན་ཞིག་གི་ཐོག་ནས་བཤད་ན། དེ་ལྟའི་རང་
དབང་མི་རིགས་ཀྱིས་མོ་ཁོ་ནར་བསྩལ་ཅིང་། ཁྲིམས་ལུགས་དང་འགལ་བ་ལྟག་སྤྲོད་དུ་
གྱུར་པའི་འབུལ་བ་གྱ་ནོམ་པ་འདི་ཡང་མི་རིགས་རང་ངོས་ཀྱི་སྐྱོན་ཆར་ངོས་ལེན་བྱ་སྲིད།
མི་རིགས་ཀྱིས་ཅི་ཞིག་ཁས་འཆེས་འདོད་ཅེ་ན། དེའང་འཇོ་སེ་ཧྥིན་གྱི་བསམ་ཚུལ་དང་
འདྲ་བར་མོར་ནམ་ཡང་གོ་བ་ལེན་མི་བཏུབ་པ་དེའོ། །སྨྲ་བསམ་བརྗོད་འདས་ཚུལ་གྱིས་
མོའི་སྒྱུ་རྩལ་ལ་ཧ་ལས་ཤིང་། རོལ་མྱོང་བྱ་མ་ཐུབ་པར་སེམས་པ་སྡུག་གིས་བསྣད་ཅིང་།
དེ་ལྟའི་སྐྱོ་གདུང་ངམ། ཡི་ཆད་དྲག་པོའི་རྩོལ་བས་མོའི་སྡུག་བསྔལ་བསལ་ན་འདོད་
དོ། །འདི་ནི་མོའི་སྒྱུ་རྩལ་གྱི་ཆུ་ཚད་མི་རིགས་ཀྱི་མྱོང་རོལ་ལས་འདས་ཤིང་། མོ་དང་མོའི་
འདུན་མ་བཀའ་རྒྱའི་ཟིལ་རྔམ་ལ་རློམ་མི་འདོད་པ་ལྟར་རོ། །ཡང་ན། འདི་འདྲ་ཡེ་ནས་མ་
ཡིན་པ་སྟེ། ཕལ་ཆེར་དམིགས་བསལ་གྱི་གནས་ཚུལ་གང་ཞིག་གིས་མི་རིགས་ཉིད་མོའི་
རྐང་འོག་ཏུ་མགོ་བོ་སྒུར་རྒྱུ་ཤིན་ཏུ་སླའོ། །འོན་ཏེ་མི་སེར་སུ་ཞིག་གི་བྲང་ཁར་རྣ་བ་བླག་
མི་འདོད། མོར་ནི་དེ་བས་མི་འདོད།
དུས་ཡུན་རིང་པོ་ཞིག་སྟེ། ཕལ་ཆེར་མོའི་སྒྱུ་རྩལ་གྱི་འཚོ་བའི་མགོ་བརྩམས་པ་ནས་
བཟུང་སྔར་ལྟར་འཐབ་རྩོད་བྱེད་བཞིན་མཆིས་སོ། །དེའང་མི་རིགས་ཀྱིས་མོའི་གླུ་སྐད་
ལ་ཉན་ཕྱིར་མོས་བྱ་བ་ཅི་ཡང་རྩོམ་མི་དགོས་པའི་གནས་བབ་རྩོད་དོ། །སྲོང་པོར་སྨྲས་ན།
མོར་ཉིན་གཅིག་གི་ལྟོ་ཐུན་གསུམ་དང་། བདག་ཅག་གི་འཚོ་གནས་ཀྱི་འཐབ་རྩོད་དང་
འབྲེལ་བའི་བྱ་བ་ཐམས་ཅད་ལ་སེམས་ཁྲལ་བྱ་མི་དགོས་པ་དེའོ། །དེ་དག་ཀྱང་མི་རིགས་
སྤྱི་ཡོངས་ཀྱིས་ཐུན་མོང་ངང་ཐེག་ན་འདོད། འདུན་མ་དམིགས་བསལ་ཅན་དེར་ཡར་སྐུལ་
ཟབ་པའི་སྤུན་ཟླ་མེད་པ་མིན་ཏེ། ཀུན་སློང་བཟང་ངན་ཅི་ཡིན་ལས་གནས་ལུགས་ཅི་ཞིག་
174གཟུགས་འགྱུར་ཟིན་ཐོ།
ལྡན་མིན་རྟོགས་ཐུབ་པས་སོ། །འོན་ཏེ་བདག་ཅག་གི་མི་རིགས་ལ་ཐོབ་པའི་ཆོད་སྡོམ་མི་
འདྲ་བས་འདུན་མ་དེར་ཁས་མ་འཆེས་ཤིང་། རྟགས་ཡང་དག་ལམ་ནས་གནོད་བྱེད་མི་
ཉུང་བ་འཕངས་སོ། །དཔེར་ན། འཇོ་སེ་ཧྥིན་གྱིས་སྨྲས་པ་ལྟར་ན། ངལ་རྩོལ་གྱིས་མོའི་གྲེ་
བར་གནོད། སྤྱིར་གླུ་གཞས་ལེན་དུས་ཀྱི་དཀའ་སྡུག་དང་བལྟོས་ན་གླེང་རིན་མེད་མོད།
གླུ་བླངས་རྗེས་ཀྱི་ངལ་གསོ་རྒྱག་རྒྱུའི་ཁོམ་པ་ཕྲོགས་ཤིང་། རྗེས་མའི་འཁྲབ་སྟོན་སྐབས་
ཁམས་མ་གསོས་པས་ནུས་ཤུགས་ཡོད་རྒུས་བླངས་རུང་སྒྱུ་རྩལ་གྱི་མཐོ་རླབས་སུ་གཏོད་མི་
བཏུབ་ཅེས་སོ། །མཐར་མི་རིགས་ཀྱིས་མོའི་རྒྱུ་མཚན་ལ་བདེན་ཁ་མ་བྱིན། རྟག་ཏུ་ཆགས་
སྡང་རླུང་གིས་གཡོ་བར་སླ་བའི་མི་རིགས་འདིར་ཡང་སེམས་པ་གོར་མོ་རྡོ་ལྟར་སྲ་བའི་
གནས་སྐབས་ཀྱང་མཆིས། སྐབས་དེར་མི་རིགས་ཀྱི་དེ་ལྟའི་བྱ་བྱེད་ལ་མོའང་ཧང་སང་
བར་གྱུར་ཅིང་། ཚུགས་ཀ་ཤིན་ཏུ་གཡུང་པོས་གང་ནུས་ཅི་ལྕོགས་ངང་གླུ་ལེན་པར་འབད་
དོ། །འོན་ཏེ་སྐད་ཅིག་མར་སྙིང་སྟོབས་ཆེར་བསྐྱེད་ཀྱིས་འཐབ་རྩོད་བྱ་མགོ་བརྩམས། ཡང་
གཅིག་བཤད་ན། འཐབ་རྩོད་ནི་མོའི་མི་ཚེའི་གསོན་ཤུགས་ཁོ་ན་ཡིན་པ་ལྟར་རོ། །
མོས་དོན་གཉེར་བྱ་བ་མོའི་རེ་བ་ལྟར་མ་ཡིན་པ་ཤིན་ཏུ་རྟོགས་སླ། མོ་བློ་རིག་བཀྲ་
ཞིང་། ངལ་རྩོལ་ལ་མི་སྐྲག བདག་ཅག་གི་མི་རིགས་ལའང་སྐྱིད་འདོད་ལེ་ལོ་ཅན་ཡེ་
ནས་མེད། སྤྱིར་མོའི་རེ་བར་ཁས་འཆེས་རུང་། འབྱུང་འགྱུར་གྱི་འཚོ་བར་འགྱུར་བ་སྤུ་
ཙམ་ཡོང་མི་སྲིད། ངལ་རྩོལ་གྱིས་མོའི་གླུ་སྐད་ལ་འགོག་རྐྱེན་བཟོ་མི་སྲིད། དོན་དམ་དུ་
མོའི་གླུ་སྐད་ཤིན་ཏུ་མི་སྙན་མོད། འདུན་མ་ཉག་གཅིག་ནི་མི་རིགས་ཀྱིས་མོའི་སྒྱུ་རྩལ་ལ་
ཁས་འཆེས་རྒྱུ་དེའོ། །དེའང་ཡོངས་གྲགས་དང་། གནད་ཕིགས། རྟག་བརྟན་ཏེ། ཐམས་ཅད་
ལས་རྒྱལ་བར་བྱ་རྒྱུ་དེའོ། །མོས་ཅི་བྱས་ཀྱི་བསམ་དོན་ལ་རྟ་རྒྱུག་མོད། དེ་ལྟའི་འདུན་མ་
ལམ་ལྷོངས་མ་བྱུང་། ཡང་ན། མདུང་རྩེ་གཞན་ལ་གཏད་ན་མི་ལེགས་སམ། ད་ལྟ་ཇུས་ཉེས་
ཀྱི་བྱས་འབྲས་ངན་པ་སྨིན་དུས་ཅི་བྱ་གཏོལ་བྲལ་དུ་གྱུར་ན། རང་ཉིད་ལའང་ཡིད་རྟོན་
175འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དཀའ་བའི་གདུང་བས་གཙེ་རྒྱུ་སྨོས་ཅི་དགོས།
ཅི་སྟེ་མོས་བཤད་པ་ལྟར། མོར་དགྲ་བོ་ཡོད་ཚེ། དགྲ་བོས་གམ་ནས་འཐབ་རྩོད་ལ་
ལྟ་དུས་ཁོ་ཚོའི་སེམས་པ་སྐྱིད་སྲིད། འོན་ཏེ་མོར་དགྲ་བོ་མེད། སྤུན་ཟླ་ཁག་གཅིག་གིས་
ཚིག་ངན་སྨྲས་རུང་།
གང་ལགས་ཤེ་ན།
མི་སྙིང་དུམ་བུར་གཏུབ་བྱེད་ཀྱི་ཚོར་སྣང་དེ་འདྲ་འབྱིན་མི་སྲིད།
དེ་ལྟའི་འཐབ་རྩོད་ཀློང་མི་རིགས་ཀྱིས་ཁྲིམས་དཔོན་གྱི་རྟུལ་ཞུགས་
བཟུང་བས་སོ། །འདི་ནི་ནམ་རྒྱུན་ཤིན་ཏུ་མཐོང་དཀོན་པའི་དོན་རྐྱེན་ཞིག་གོ །མི་རིགས་
ཀྱི་དེ་ལྟའི་རྟུལ་ཞུགས་ལ་མོས་མཁན་སུ་ཞིག་མཆིས་ཚེ། ནམ་ཞིག་ཁོར་ཡང་དེ་འདྲ་བྱ་
སྲིད་སྙམ་ཏེ་ཡིད་ལ་སྤྲོ་སྣང་བརྟས་མི་སྲིད། དེའང་འཇོ་སེ་ཧྥིན་གྱི་རེ་བ་དང་མཚུངས་པ་
སྟེ། སྤྱིར་མི་རིགས་ཀྱིས་དང་ལེན་མ་བྱས་པའི་གནད་དོན་ཙམ་མ་ཡིན། འདི་ནི་མི་རིགས་
ཀྱིས་རང་སེམས་གོར་མོ་རྡོ་ལྟར་སྤུན་ཟླ་ཞིག་དང་ལེན་མ་བྱས་པའི་རྟགས་མཚན་ནོ། །
ནམ་རྒྱུན་མི་རིགས་ཀྱིས་ཨ་ཕ་ལྟར་བྱམས་པའི་སྙོར་སྐྱོང་དང་། ཐ་ན། བརྩེ་བའི་ངག་གིས་
འབོད་མོད། ད་ལྟ་ཇི་མི་སྙམ་པར་སེམས་པ་གོར་མོ་རྡོ་ལྟར་བརྣག་སོང་།
ཅི་སྟེ་ཁས་མི་འཆེས་མཁན་ནི་མི་རིགས་མིན་པར་སྤུན་ཟླ་ཞིག་ཡིན་ཚེ། ཐམས་ཅད་
ཀྱིས་གང་དེས་མོའི་རེ་བ་ལྟར་བཟོད་པའི་གླགས་ཀྱིས་ཕྱིར་བཤོལ་ན།
དེ་ལྟའི་ཚུལ་མིན་
བྱ་སྤྱོད་མཇུག་སྒྲིལ་ན་ལེགས་པར་འདོད་དོ། །སྤུན་ཟླ་གང་དེའི་སྟོབས་ཤུགས་ལ་སུས་ཀྱང་
བསྒྲུན་དཀའ། ཁོས་ཀྱང་བཟོད་སྒོམ་ལ་ཚད་ཡོད་པར་ཡིད་རྟོན་ཏོ། །དེ་ལྟ་དེ་ལྟར་ཏེ། ཁོས་
དགོས་པ་ཅི་ཡང་མེད་པར་བཟོད་སྒོམ་གྱི་ཕྱིར་བཤོལ་བརྩམས་དོན་ནི་བྱ་བའི་འཕེལ་རྒྱས་
དང་། མོར་སྙོར་སྐྱོང་བརྒྱུད་མཐར་མོའི་སེམས་ཁོང་གི་རེ་བ་རྣལ་མ་དེ་བཤད་ན་སྙམ་པའི་
ཕྱིར་རོ། །སྐབས་དེར་ཁོས་སྙིང་རྗེ་སྤུ་ཙམ་མེད་པར་དང་ལེན་མ་བྱས། འོན་ཏེ་མི་རིགས་
ཀྱིས་དེ་ལྟར་ཡེ་ནས་བྱ་མི་སྲིད་ཅིང་། མི་རིགས་ལ་དེ་ལྟའི་གཡོ་ཐབས་ཀྱི་སྦྱོར་བ་མི་མཁོ་
བ་གང་ཞིག མོར་བཅངས་པའི་དད་གུས་ནི་ལྷག་བསམ་རྣམ་དག་དང་། ལོ་ཟླའི་ཉམས་
176གཟུགས་འགྱུར་ཟིན་ཐོ།
སད་ཀྱིས་ཐེག་ཐུབ་པ་ཞིག་གོ །ལྡོག་སྟེ་མོའི་རེ་བའི་ཁུར་ལྕི་བས་ལན་སོང་། དེར་འབྲས་བུ་
ཅི་འདྲ་སྨིན་སྲིད་པ་བྱིས་པ་སྤྱང་གྲུང་ཅན་ཞིག་གིས་ཀྱང་ལོས་རྟོགས། ཅི་ལྟར་ཡང་དེ་ལྟའི་
ཚོད་དཔག་གིས་མོའི་ལྟ་ཚུལ་ལ་གནོད་བྱེད་འཕེན་ཅིང་། རེ་བ་ཁས་མ་འཆེས་པར་ཐམས་
ཅད་རྡོག་པས་བརྫི་སྲིད།
མོས་ནམ་ཡང་མཚམས་འཇོག་བྱ་མི་སྲིད། ཉེ་དུས་མོའི་འཐབ་རྩོད་སྔར་བས་ཛ་དྲག་
ཏུ་གྱུར། མོས་སྔར་ནས་ད་བར་ཁ་རྩོད་རྒྱག་མོད། ད་ལྟ་མོས་སེམས་བཞིན་པའི་ཕན་འབྲས་
ལྡབ་འགྱུར་གྱི་བྱེད་ཐབས་ཤིག་སྤྱོད་འདོད། བདག་ཅག་གིས་བསམས་ན། འདི་ནི་མོར་ཉེན་
ཁ་ཤིན་ཏུ་ཆེ་བའི་བྱེད་ལུགས་ཤིག་ལས་མ་འདས་པར་སྙམ་མོ། །
སྤུན་ཟླ་ཁག་གཅིག་གིས་མོས་རྫིག་ཉམས་རློམ་དོན་གྱི་རྩ་བ་ནི་རང་ཉིད་རྒས་ཤིང་།
གླུ་སྐད་ཀྱི་གྲེ་བ་ཉམས་པར་འདོད་དོ། །དེའི་ཕྱིར་མོས་གནད་འགག་ལ་ཐུག་དུས་དང་ལེན་
འཐོབ་ཕྱིར་མཐའ་མའི་འཐབ་འཛིང་བྱ་འདོད། འོན་ཏེ་བདག་ནི་དེ་ལྟར་མི་སེམས། ཅི་སྟེ་
དེ་ལྟར་ཡིན་ན། མོས་གཉུག་མའི་རང་ཉིད་བཙལ་ཀྱང་རྙེད་མི་བཏུབ། མོས་རང་ཉིད་རྒས་
ཤིང་། གྲེ་བ་ཉམས་པར་ཡེ་ནས་འདོད་མི་སྲིད། མོའི་རེ་བ་ཐབས་ཅད་ཀྱི་རྩ་བ་ཕྱི་རོལ་ཡུལ་
གྱི་རྒྱུ་རྐྱེན་ལ་རག་མ་ལས་པར་ནང་སེམས་ཀྱི་གཏན་ཚིགས་ལས་གྲུབ་པ་ཤ་སྟག་གོ །མོས་
ལག་པ་བརྐྱངས་པ་ཙམ་གྱིས་མཚན་སྙན་གྱི་ཅོད་པན་སྙོབས་ཐུབ། དེ་ནི་ཅོད་པན་དམའ་
དྲགས་པས་མ་ཡིན། མོར་བསམས་ན། ད་དུང་དམའ་དྲགས་ཏེ་དེ་ལས་མཐོ་སར་བཏགས་
ན་འོས་སྙམ་པ་ཞིག་གོ །
མོས་ཕྱི་རོལ་གྱི་དཀའ་ངལ་ལ་སྣང་འཇོག་ཡེ་ནས་མི་བྱ། རྟག་ཏུ་ཚུལ་མིན་གྱི་བྱེད་
ཐབས་བཀོལ་རྒྱུར་ཤིན་ཏུ་བྱང་། མོས་བསམས་ན། རང་ཉིད་ལ་དབང་བའི་ཁེ་དབང་ནི་
སུས་ཀྱང་འགྱུར་དུ་མི་བཏུབ་པའི་རྟག་བརྟན་འགྱུར་མེད་ཅིག་ཏུ་འདོད། སྤྱིར་ཁེ་དབང་
ཇི་ལྟར་ཐོབ་པ་དང་། དེར་འབྲེལ་བ་ཅི་ཞིག་མཆིས་ཤེ་ན། མོའི་མཐོང་ཆོས་སུ་གྱུར་པའི་
177འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཛམ་གླིང་འདིར་བྱེད་ཐབས་ཡང་དག་སྤྱོད་མཁན་ནམ་ཡང་ཕམ་པ་པོར་གྱུར་པའི་ཚུལ་
ལྟར་རོ། །ཏག་ཏག རྒྱུ་རྐྱེན་དེའི་དབང་གིས། ཐ་ན། མོས་རང་ཉིད་ཀྱི་ཁེ་དབང་རྩོད་པའི་
འཐབ་རྩོད་དེ་གར་སྟེགས་ནས་སྙིང་པོ་མེད་པའི་ཁྱབ་ཁོངས་སུ་བསྒྱུར། མོའི་དད་ལྡན་པས་
ཡུལ་དུས་གང་སར་གཏམ་བརྗོད་སྤེལ་ཅིང་། མོས་ཀྱང་རང་ཉིད་ཀྱི་གླུ་སྐད་ཀྱིས་རིམ་ཁག་
མི་སེར་ཏེ། ཐ་ན། བག་ཏུ་ཞ་བའི་ངོ་རྒོལ་པའང་ཐེའོ། །མདོར་ན་ཐམས་ཅད་ལ་མྱོང་རོལ་
གྱི་བདེ་བ་བསྩལ་འདོད། འོན་ཏེ་ཐམས་ཅད་ཀྱིས་དེ་ལྟའི་བདེ་བ་ཁས་མི་འཆེས་པ་སྟེ། མི་
རིགས་ཀྱིས་དེ་ནི་མོའི་རེ་བར་འཚམ་པ་ཁོ་ནར་འདོད་པས་སོ། །མོས་ཚིག་རྔ་མནན་པ་སྟེ།
གྲེ་བས་མི་ལྕོགས་ཤིང་། མི་སེར་ཕལ་པའི་འདོད་པ་སྐོང་མི་འདོད་པས་གླུ་སྐད་སྔར་ལྟར་
ལེན་འདོད་སྨྲའོ། །འདི་ནི་མོས་ངལ་རྩོལ་གྱི་ཕྱིར་འཐབ་རྩོད་བྱས་པ་གང་ཞིག གླུ་སྐད་ཀྱི་
མཚོན་ཆས་སུ་ཞིག་ལའང་འཇིགས་སྐུལ་མ་བྱས་ན། ཚུལ་མིན་གྱི་བྱེད་ཐབས་སྤྱད་ཅེས་
སུས་ཀྱང་བསྙོན་མི་བཏུབ་བོ། །
དཔེར་ན། དེ་ལྟ་བུའི་གཏམ་འཁྱར་ཡང་སྒྲོགས་པ་སྟེ། ཅི་སྟེ་མོར་བཟོད་པའི་ཕྱིར་
བཤོལ་མ་བྱས་ཚེ། མོས་ཆེས་ཕྲ་ཞིང་མཐོ་བའི་དབྱངས་རྟས་གླུ་སྐད་མི་ལེན་པར་འདོད་
ཅེས་སོ། །བདག་ནི་དེ་ལྟའི་དབྱངས་རྟར་ཆ་རྒྱུས་ཅི་ཡང་མེད་ཅིང་། རྟག་ཏུ་མོའི་གླུ་སྐད་
ལས་དབྱངས་རྟ་རིགས་འདི་ཐོས་མ་མྱོང་། འོན་ཏེ་མོས་དེ་ལྟའི་དབྱངས་རྟས་གླུ་སྐད་བླངས་
པ་འཕྲི་བར་སྐད། ཟེར་སྒྲོས་སུ་མོས་འཇིགས་སྐུལ་རང་བཞིན་གྱིས་གླུ་བླངས་མོད། བདག་
གིས་སྔོན་ཆད་དང་མི་འདྲ་བའི་གླུ་སྐད་ཅི་ཡང་མ་ཐོས། མི་རིགས་ཧྲིལ་པོས་ནམ་རྒྱུན་
ལྟར་མོའི་གླུ་སྐད་ལ་ཉན་མོད། ཆེས་ཕྲ་ཞིང་མཐོ་བའི་དབྱངས་རྟར་སྣང་འཇོག་ཅི་ཡང་མ་
བྱུང་ཞིང་། མོའི་རེ་བར་བརྡ་དང་རྣམ་འགྱུར་ཙམ་གྱི་གོ་བརྡའང་མ་སྤྲད། མཚམས་རེར་
མོའི་བསམ་ཚུལ་ཡང་མོའི་གཟུགས་ཕུང་ལྟར་ཤིན་ཏུ་མི་བརྟན། དཔེར་ན། ཐེངས་ཤིག་གི་
དགོང་ཚོགས་རྗེས་སུ་ཆེས་ཕྲ་ཞིང་མཐོ་བའི་དབྱངས་རྟ་འདི་མི་རིགས་ལ་ཆ་མཚོན་ན།
178གཟུགས་འགྱུར་ཟིན་ཐོ།
བླང་བྱ་བཙན་པའམ། ཡང་ན། བྱ་བ་གློ་བུར་བར་འདོད་ཅིང་། སླད་མར་བསྒྱུར་བཅོས་བྱ་
རྒྱུ་ཁྱབ་བསྒྲགས་བྱས། འོན་ཏེ་དགོང་ཚོགས་གཞུག་མར་སླར་ཡང་འགྱུར་ལྡོག་བྱུང་བ་སྟེ།
གཟི་བྱིན་བླ་ལྷག་འབར་བའི་དབྱངས་རྟ་དེ་ཉིད་ནམ་ཡང་ཡལ་སོང་། ད་ནི་མི་རིགས་ཀྱིས་
མོའི་ཁེ་དབང་གཏན་འབེབས་མ་བྱས་ཚེ། དེ་ལྟའི་དབྱངས་རྟ་འཇའ་ལྟར་ཡལ་ངེས། དོན་
དམ་དུ་མི་རིགས་ཀྱིས་མོའི་གསལ་བསྒྲགས་དང་། ཆོད་དོན་རྣ་རྒྱབ་ཀྱི་རླུང་བུར་བསྒོམས་
སོང་། འདི་ནི་ཞིབ་འདང་ཀློང་དུ་ཚུད་པའི་དར་མ་ཞིག་གིས་བྱིས་པར་ཁ་ཡ་མི་བྱེད་པའི་
ཚུལ་ལྟར་རོ། །མོའི་རྣམ་འགྱུར་ཞི་ཞིང་དུལ་མོད། གཏམ་ཚིག་གཅིག་ཀྱང་རྣ་བའི་བུ་གར་
འཛུལ་མ་སོང་།
འོན་ཏེ་འཇོ་སེ་ཧྥིན་གྱིས་མཚམས་འཇོག་མི་འདོད། དཔེར་ན། ཉེ་ཆར་ངལ་རྩོལ་བྱེད་
དུས་རྐང་པ་རྨས་པས་འགྲེངས་ཏེ་གླུ་གཞས་ལེན་རྒྱུ་ཤིན་ཏུ་དུབ་པར་འདོད། གླུ་གཞས་ནི་
འགྲེངས་ཏེ་ལེན་དགོས་ན། ད་ལྟའི་ཆར་དུས་ཡུན་རིང་པོར་མི་ལེན་པ་སྨོས་ཅི་དགོས། མ་
གཞིར་རྐང་པ་འཐེང་ཞིང་། འཁར་བར་བརྟེན་མོད། མོ་རྨས་ཕོག་པར་སུས་ཀྱང་ཡིད་མི་
རྟོན། བདག་ཅག་གིས་མོ་གཉོམ་ཆུང་ནུས་མེད་ཅིག་ཡིན་པ་ཁས་འཆེས་པ་སྟེ། བདག་ཅག་
ནི་ངལ་རྩོལ་ལ་དགའ་བའི་མི་རིགས་ཡིན་པ་གང་ཞིག མོ་ཡང་ཁོངས་མི་བྱེ་བྲག་པ་ཞིག་
ཡིན་པས་སོ། །ཅི་སྟེ་བདག་ཅག་ཅུང་ཙམ་རྨས་པས་ཀྱང་འཐེང་ནས་བགྲོད་དགོས་ཚེ། མི་
རིགས་ཧྲིལ་པོ་ཡོངས་སུ་བརླག་སྲིད། མོ་རྐང་པ་འཐེང་ཞིང་། ཕ་རོལ་པོས་སྐྱོར་ནས་བགྲོད་
པ། ཐ་ན། གཉོམ་ཆུང་གི་བྱད་བཞིན་སྟོན་པ་སོགས་སྙིང་རྗེའི་ཡུལ་དུ་ཇི་ལྟར་གྱུར་ཀྱང་།
མི་རིགས་ཀྱིས་སྔར་ལྟར་མོའི་གླུ་སྐད་ལ་ཉན་ཏེ་ཐུགས་རྗེ་ལེགས་འབུལ་ཞུ་ཞིང་། སྔར་ལྟར་
མྱོང་རོལ་ཟབ་པོས་མྱོས་ཏེ་ཡུན་ཚད་ཇི་ལྟར་ཐུང་ཡང་། སུས་ཀྱང་མཚར་སྣང་གི་ཡུལ་དུ་
མི་འཛིན་ནོ། །
ཅི་ལྟར་ཡང་མོ་རྟག་ཏུ་འཐེང་ནས་བགྲོད་ན་མི་ཆོག་པས། ཐབས་ཤེས་གསར་པ་ཞིག་
179འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྟེ། དཔེར་ན། དུབ་པའམ། གདུང་བ། སྟོབས་ཉམས་པ་སོགས་ལ་ཁ་བཏགས་ན་ཆོག དེའི་
ཕྱིར་དགོང་ཚོགས་སུ་མིག་གིས་བལྟ་བྱའི་ཡུལ་དུ་གྱུར་པའི་དུས་མིན་གྱི་ལྟད་མོ་བལྟ་རྒྱུ་
མང་པོ་ཐོན་ངེས། ཏག་ཏག དད་ལྡན་པས་མོར་གླུ་སྐད་ལེན་རྒྱུའི་ཞུ་བ་ཕུལ་བ་མཐོང་
བྱུང་། མོས་གླུ་ལེན་འདོད་ཀྱང་། ལེན་བཏུབ་མ་སོང་། དད་ལྡན་པས་ཀྱང་མཐའ་བསྐོར་
ཏེ་སེམས་གསོའི་ཚིག་སྙན་སྨྲས་པས་གར་སྟེགས་སུ་མཐོན་པོར་བཏེགས་པའི་སྣང་བ་
འཆར། མོས་རང་ཉིད་ཀྱི་མིག་ཆུ་ཅིའི་ཕྱིར་བཞུར་དོན་མ་རྟོགས། མཐར་བཟོད་སྒོམ་བྱས་
ཤིང་། ཆེས་མཇུག་མཐའི་ཆོད་སེམས་བརྟན་པོས་གླུ་ལེན་པར་རྩོམ་དུས་ལུས་ཟུངས་ཀྱིས
ལག་ཟུང་ཇི་ལྟར་མདུན་དུ་བསྲིངས་ན་དེ་ལྟར་ཅི་ཡིན་མེད་པར་ཐུར་དུ་
དཔྱངས་འགྲོ། ཕར་བལྟས་ཚོད་ལ་ནམ་རྒྱུན་ལས་ཐུང་ངུར་གྱུར་པའི་སྣང་བ་འཆར། མོས་
གླུ་སྐད་ལེན་འདོད་མོད། གྲེ་བས་མི་ནུས་པར་གྱུར་ཏོ། །མཐར་ཁོང་ཁྲོས་རབ་ཏུ་གཙེས་ཏེ་
བདག་ཅག་གི་མདུན་དུ་འགྱེལ་སོང་། འོན་ཏེ་སླར་ཡང་འགྲེངས་ཏེ་གླུ་སྐད་བླངས་སོང་།
མ་ལྕོགས་པ་སྟེ།
བདག་གི་བསམ་པར་ནམ་རྒྱུན་དང་ཁྱད་པར་དེ་ཙམ་མེད་པར་འདོད། ཅི་སྟེ་སུ་ཞིག་གི་རྣ་
ཤེས་ཀྱི་ཚོར་བ་སྐྱེན་པོ་ཡོད་ཚེ། དེ་ལྟའི་ཁྱད་པར་འབྱེད་ཐུབ་སྙམ། འདི་ནི་ཕལ་ཆེར་ནམ་
རྒྱུན་ལས་འདས་པའི་སེམས་འགུལ་གྱི་ཚོར་སྣང་ཞིག་སྟེ། དེས་གླུ་སྐད་སྔར་ལས་སྙན་ཞིང་
འཇེབས་པར་འགྱུར་ནུས་སོ། །གླུ་སྐད་མཇུག་སྒྲིལ་དུས་མོ་གཏན་ནས་མ་དུབ། གོམ་པའི་
སྟངས་སྟབས་ཤིན་ཏུ་བརླིང་། དེ་དུས་མོས་འདུར་མ་རྒྱུག་གིས་ཐག་རིང་དུ་བགྲོད་ཀྱང་།
སུ་ཞིག་གི་རོགས་རམ་མི་མཁོ་ན་དད་ལྡན་པའི་ཚོགས་ལ་མིག་མདངས་གྲང་ཤུར་ཤུར་
འཕེན་རྒྱུ་སྨོས་ཅི་དགོས།
འདི་ཀོ་ཐམས་ཅད་ཉེ་སྔོན་གྱི་བྱ་བ་ཤ་སྟག་གོ །ད་ལྟའི་ཆའི་གནས་ཚུལ་གསར་པ་སྟེ།
ཐེངས་ཤིག་གི་དགོང་ཚོགས་སུ་མོ་གར་སོང་ཆ་མེད་དུ་གྱུར། དད་ལྡན་པ་ལྟ་ཅི། སྤུན་ཟླ་
མི་ཉུང་བས་འཚོལ་བའི་ལམ་དུ་ཆས་མོད། འདི་བྱས་ངལ་བ་འབྲས་མེད་དུ་གྱུར། འཇོ་སེ་
180གཟུགས་འགྱུར་ཟིན་ཐོ།
ཧྥིན་གར་སོང་ཆ་མེད་དུ་གྱུར་ཏོ། །མོས་གླུ་གཞས་ལེན་མི་འདོད། ཐ་ན། ཐམས་ཅད་ཀྱིས་གླུ་
གཞས་ཀྱི་ཕྱིར་གདན་དྲངས་ཀྱང་མོས་པ་ཡེ་ནས་མེད། ད་ཐེངས་མོ་ནམ་ཡང་བདག་ཅག་
དང་ཁ་བྲལ་ཏོ། །
།མ་གཞིར་
འདི་ནི་ཡ་མཚན་གྱི་ཡུལ་ལས་མ་འདས། བློ་རིག་བཀྲ་བའི་འཇོ་སེ་ཧྥིན་གྱི་ཁོག་རྩིས་
འཆུག་པ་འདྲ། མོས་ལས་དབང་ལ་རྣ་བ་བླག་སོང་། དེའི་ཕྱིར་བདག་ཅག་གི་འཇིག་རྟེན་
དུ་མོའི་ལས་དབང་ནི་སྐྱོ་ཡུས་ཀྱིས་གཏམས་པ་འབའ་ཞིག་གོ །མོས་གླུ་སྐད་ལེན་མི་འདོད་
པ་ནི་དམངས་སེམས་དྲོད་བྱེད་ཀྱི་དབང་ཆ་རང་ཉིད་ཀྱིས་བོར་སྟངས་ཤིག་གོ
མོས་མི་སེར་གྱི་བདེ་སྡུག་ལ་ཆ་རྒྱུས་ཡེ་ནས་མེད་ཀྱང་དེ་ལྟའི་དབང་ཆ་འཐོབ་འདོད། མོ་
གབ་སྟེ་གླུ་གཞས་མ་བླངས་མོད། མི་རིགས་ནི་སྔར་ལྟར་སོས་དལ་བག་ཕེབས་དང་། གཟི་
བྱིན་བླ་ལྷག་སྟེ། ཕུན་སུམ་ཚོགས་པའི་ཚོགས་སྤྱི་ཞིག་གོ །དོན་དམ་དུ་ཕྱི་ཚུལ་ནས་ཀྱང་
དེ་འདྲ་མིན་མི་སྲིད། སུ་ཞིག་གི་ལེགས་སྐྱེས་ཀྱང་མི་མཁོ་ན། འཇོ་སེ་ཧྥིན་གྱི་ལེགས་སྐྱེས་
སྨོས་ཅི་དགོས། བདག་ཅག་གི་མི་རིགས་འདི་མུ་མཐུད་རང་ལམ་དུ་ཆས་སྲིད།
འཇོ་སེ་ཧྥིན་གྱི་གནས་བབ་ཇེ་སྡུག་ཏུ་གྱུར་ཏོ། །མི་འགོར་བར་མོས་ཆེས་མཇུག་
མཐའི་ཁ་ཤུ་བརྒྱབ་མོད། མཐར་ཐམས་ཅད་ཀྱི་རྣ་བའི་མཉན་བྱར་འགྱུར་མི་བཏུབ་བོ། །མོ་
ནི་བདག་ཅག་གི་མི་རིགས་འདིའི་རྟག་བརྟན་འགྱུར་མེད་ཀྱི་ལོ་རྒྱུས་ཀློང་གི་རོལ་མོ་ཞིག་
སྟེ། ནམ་ཞིག་དེ་ལྟའི་གྱོང་གུན་གསབ་སྲིད། བདག་ཅག་ལ་ཆ་མཚོན་ན། འདི་ནི་ལས་སླ་
མོ་ཞིག་མ་ཡིན་པ་སྟེ། ཚོགས་ར་དབེན་ཅག་གེར་གྱུར་ན་མི་མཛེས་སོ། །དེ་ལྟ་དེ་ལྟར་ཏེ།
སྔོན་ཆད་འཇོ་སེ་ཧྥིན་གྱི་དགོང་ཚོགས་ཀྱང་དབེན་ཅག་གེར་གནས་པ་མ་ཡིན་ནམ། འོ་
ན། མོའི་སྐབས་དེའི་ཤུ་སྒྲ་ནི་ཕྱིར་དྲན་ཀློང་གི་ཤུ་སྒྲ་ལས་གསལ་ཞིང་། གསོན་ཉམས་དོད་
པོ་ཞིག་ཨེ་ཡིན། མོའི་མི་ཚེའི་ཕྱིར་དྲན་འཇམ་པོ་ཞིག་ཀྱང་ཨེ་ཡིན། ཡང་ན། མི་རིགས་ལ་
མོའི་གླུ་སྐད་ཤིན་ཏུ་མཁོ་བས་གང་དེ་བསྟོད་པའི་ཁྲིར་འདེགས་བྱ་ཞིག་ཨེ་ཡིན།
181འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་ཅག་ལ་གྱོང་གུན་ཕོག་མི་སྲིད། འཇོ་སེ་ཧྥིན་ཡང་འཁོར་བའི་སྡུག་བསྔལ་ལས་
ཐར་སོང་། མོས་བསམས་ན། སྐྱེས་བུ་ཁྱད་འཕགས་ཅན་ཁོ་ནས་སྡུག་བསྔལ་ཐེག་ནུས་པ་
གང་ཞིག བདག་ཅག་གི་མི་རིགས་ཀྱི་དཔའ་བོའི་གྲས་སུ་འཁོད་དེ་སྤྲོ་བས་དུས་འདའ
འོ། །བདག་ཅག་ནི་ལོ་རྒྱུས་འབྲི་བར་མི་སྤྲོ་བས། མོའང་སྤུན་ཟླ་ཚོ་དང་འདྲ་བར་སྐད་ཅིག་
མར་ཐར་པའི་ལམ་ནས་བརྗེད་ངས་ཀྱི་དབང་དུ་འགྱུར་ངེས་སྙམ་མོ། །གཟུགས་འགྱུར་ཟིན་ཐོ།
སོལ་ཟོམ་རྟ་པ།
རྡོ་སོལ་ཐམས་ཅད་བཀོལ་ཚར། ཟོམ་ནི་སྟོང་པ་དང་། ལྕགས་ཁེམ་ནི་སྤྱོད་མཁོས་
དབེན། ཐབ་ཀ་ནི་གྲང་སིབ་སིབ། སྡོད་ཤག་ནི་གྲང་ངར་གྱིས་གཙེས་སོ། །ཤེལ་དྲའི་མདུན་
གྱི་མ་གལ་སྡོང་པོ་སད་ཀྱིས་བཅོམ། ནམ་མཁའ་ནི་དངུལ་གྱི་ཕུབ་ལྟར་མི་རྣམས་ཀྱི་རེ་
ཞུའི་མདའ་མོ་འགོག་གོ །བདག་ལ་རྡོ་སོལ་དབང་དགོས། བདག་འཁྱགས་པས་འཆི་མི་
རུང་། བདག་གི་རྒྱབ་ནི་སྙིང་རྗེ་མེད་པའི་ཐབ་ཀ་དང་། མདུན་ནི་སྙིང་རྗེ་མེད་པའི་ནམ་
མཁའོ། །དེའི་ཕྱིར་དེ་ལྟའི་གནམ་སའི་བར་ནས་སོལ་ཟོམ་ལ་ཞོན་ཏེ། སྐད་ཅིག་མར་རྡོ་
སོལ་སྦྱིན་བདག་འཚོལ་བར་ཆས་འགྲོ། བདག་གི་རེ་ཞུར་སྣང་འཇོག་མི་བྱེད་མོད། བདག་
གིས་ངེས་པར་དུ་རྡོ་སོལ་རྡོག་ཅིག་ཀྱང་མེད་པ་ར་སྤྲོད་བྱ་དགོས། ཁོ་ནི་བདག་གི་ཉི་མའོ། །
བདག་གནས་དེར་སླེབས་དུས་གཞིས་ཀའི་སྒོ་ཁའི་སྤྲང་པོ་ཞིག་ལྟར་བྱ་དགོས།
ཇ་མས་
ཀོག་ཧྥེའི་སྙིགས་རོ་ཁམ་གང་འབྱིན་སྲིད་ཅིང་། རྡོ་སོལ་སྦྱིན་བདག་གིས་ཀྱང་དེ་ལྟར་
མངག་བྱ་བྱ་སྲིད། བདག་གི་སོལ་ཟོམ་ཡང་བྱུར་བུར་བསྐངས་སྲིད།
མཇུག་འབྲས་ཅི་ཡིན་རང་གི་འཇོན་ཐང་ལ་རག་ལས་པ་སྟེ། བདག་ནི་སོལ་ཟོམ་ལ་
ཞོན་པའི་རྟ་པ་ཞིག་ཡིན་པས་སོ། །ལག་ཟུང་སྲབ་ཏུ་འཆང་སྟེ་ཐོག་ཁང་གི་རྡོ་སྐས་རེ་རེ་
བཞིན་བབས་ན། སོལ་ཟོམ་མཐོན་པོར་འཕག་ཅིང་ལྡིང་ངོ་། །འདི་ནི་གཟི་བྱིན་བླ་ནར་
འཕགས་པ་ཞིག་གོ །དཔེར་ན། ཐང་བདེ་མོར་ཉལ་བའི་རྔ་མོང་གང་ཞིག་ཀྱང་། བདག་
183འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པོའི་དབྱུག་གུའི་ཚ་ནན་འོག་འདར་སིག་སིག་ངང་འགྲེངས་པའི་ཚུགས་ཀ་ལྟར་རོ། །དེ་
ལྟར་གྲང་སིབ་སིབ་ཀྱི་སྲང་ལམ་ན་བགྲོད་དོ། །རྟག་ཏུ་ཐོག་ས་གཉིས་པ་ལས་མཐོ་མ་དྲགས།
སྒོ་ཆེན་ལས་དམའ་མ་དྲགས་པར་བགྲོད་དོ། །རྡོ་སོལ་གྱི་མཛོད་ཁང་སྔུན་དུ་མཐོན་པོར་
འཕག་ཅིང་ལྡིང་ངོ་། །མཛོད་ཁང་དུ་སྦྱིན་བདག་གིས་དཔེ་ཅོག་གམ་དུ་ཡི་གེ་འབྲི་བཞིན་
མཆིས། ཁང་པ་ནི་ཀུན་ཏུ་ཚ་སོབ་སོབ་བོ། །གང་དེས་ཤེལ་དྲ་ཕྱེ་འདུག དེ་ནི་ཚ་ངད་སེལ་
ཕྱིར་ཨེ་ཡིན།
“རྡོ་སོལ་སྦྱིན་བདག" བདག་གིས་གྲང་ངར་གྱིས་གཙེས་པའི་སྐད་ངག་གཉོམ་པོས
འབོད། ཁ་རླངས་དཀར་པོས་མིག་མདུན་སྒྲིབ་བྱུང་། “སྦྱིན་བདག བདག་ལ་རྡོ་སོལ་གྱི་
སྦྱིན་པ་གནོངས་ཤིག སོལ་ཟོམ་སྟོང་པར་གྱུར་ཏེ་བདག་གིས་བཞོན་པའོ། །ཆོག་གམ། བུ་
ལོན་རྗེས་སུ་འཇལ་ཆོག”
66
སྦྱིན་བདག་གིས་ལག་པས་རྣ་བ་སྐྱོར་གྱིན། “བདག་གིས་གོ་ནོར་མ་ཐེབས་སམ།”
ཞེས་ལྟག་པ་དགྱེ་ནས་ཆུང་མར་དྲིས། མོ་ཐབ་ཀའི་གམ་དུ་བསྡད་ནས་བལ་ལྭ་བསླེ་བཞིན
་གིས་གོ་ནོར་མ་ཐེབས་སམ། མགྲོན་པོ་ཨེ་ཡོད” ཅེས་སྨྲས་བྱུང་།
“བདག་གིས་ཅི་ཡང་ཐོས་མ་བྱུང་།” སྦྱིན་བདག་གི་ཆུང་མས་སྨྲས། མོ་སྣང་བ་སྐྱིད་པོས་
ཐབ་ཀའི་གམ་དུ་བསྡད་ཅིང་། སོས་དལ་བག་ཕེབས་ངང་བལ་ལྭ་བསླེ་བཞིན་མཆིས་ །
“ཡ་ཡ།” བདག་གིས་དེ་ལྟར་སྨྲ་གིན། སླར་ཡང “བདག་ཡིན། མགྲོན་པོ་རྣམ་དག་
ཅིག་གོ །འོན་ཏེ་ད་ལྟ་ལུས་ལ་ཁ་གང་སྐར་མ་གཅིག་ཀྱང་མ་མཆིས་སོ” ཞེས་སྨྲས།
“ཆུང་མ།”རྡོ་སོལ་སྦྱིན་བདག་གིས“དེ་ལྟ་དེ་ལྟར་རོ། །མི་ཞིག་གིས་འབོད་ཀྱིན་འདུག
བདག་གིས་གོ་ནོར་ཅི་ཡང་ཐེབས་མི་སྲིད། སྐུ་མགྲོན་ཞིག་སྟེ། སྐུ་མགྲོན་རྙིང་པ་ཞིག་གོ
ཁོའི་སྙིང་ཉེ་བའི་གཏམ་གྱིས་བདག་གི་སེམས་པ་འགུལ་བྱུང” ཞེས་སྨྲས།
“ཁྱོད་ལ་ཅི་ཞིག་བྱུང་སོང་། ཁྱོ་བོ།” ཆུང་མས་བལ་ལྭ་བྲང་ཁར་སྦྱར་ཏེ། “སྒོ་ཁར་
184གཟུགས་འགྱུར་ཟིན་ཐོ།
སུ་ཞིག་ཀྱང་མི་འདུག སྲང་ལམ་སྟོང་པའོ། །བདག་ཅག་གི་སྐུ་མགྲོན་ཐམས་ཅད་ཀྱིས་
རྡོ་སོལ་གྲབས་གསོག་བྱས་ཟིན། ཉིན་འགར་ཚོང་སྒོ་མནན་ནས་ངལ་གསོ་བརྒྱབ་ན་
ཆོག” ཅེས་སྨྲས།
“བདག་གནས་འདིར་མཆིས་སོ། །བདག་གིས་ཟོམ་ལ་ཞོན་པའོ། །” བདག་གིས་དེ་
ལྟར་སྨྲ་གིན་ཁ་རླངས་དཀར་པོའི་ཟིལ་པས་མཐོང་ལམ་མག་མོག་ཏུ་གྱུར་སོང་། “ཁྱེད་
ཅག་གིས་མཐོ་སར་ལྟོས་ཤིག སྐད་ཅིག་མར་བདག་གང་དུ་ཡོད་པ་རྟོགས་བཏུབ། བདག་
ལ་རྡོ་སོལ་ལྕགས་ཁེམ་གང་སྦྱིན་པར་སྩོལ་ཅིག གཉིས་བསྩལ་ན་དེ་བས་ལེགས་སོ། །སྐུ་
མགྲོན་གཞན་ལ་རྡོ་སོལ་འདང་ངེས་མཆིས་སོ། །ཀྱེ་ཧུད། རྡོ་སོལ་ཟོམ་དུ་བླུགས་པའི་སྐད་
སྒྲ་གོ་ན་ཅི་འདྲའི་དགའ་ཨང” ཞེས་སྨྲས།
“བདག་ཡོང་གི་ཡོད།” རྡོ་སོལ་སྦྱིན་བདག་གིས་དེ་ལྟར་སྨྲ་གིན། ཐུང་ལ་སྦོམ་པའི་
རྐང་ཆུང་བཏེགས་ཏེ་མཛོད་ཁང་གི་རྡོ་སྐས་སུ་འགོས། འོན་ཏེ་ཁོའི་གམ་གྱི་ཆུང་མས་ལག་
ཟུང་ནས་འཇུས་ཏེ། “ཁྱོད་གནས་འདིར་སྡོད། ཅི་སྟེ་ཨུ་ཚུགས་ཀྱིས་བགྲོད་ན། བདག་གིས་
ཚབ་ཏུ་བགྲོད་དོ། །ཁྱོད་ཀྱིས་སོམས་ཤིག མདང་ནུབ་གློ་ལུ་མ་བརྒྱབ་བམ། ཚོང་ཙག་ཙིག་
ཕྱིར། ཐ་ན། གློ་ནད་ལའང་སྣང་འཇོག་མེད་ན། བདག་དང་བུ་ཆུང་མི་དགོས་སམ། བདག་
གིས་བགྲོད་དོ། །" “འོ་ན། ཁྱོད་ཀྱིས་མཛོད་ཁང་དུ་མཆིས་པའི་ཟོག་ཅི་ཡོད་ཤོད་ཅིག
བདག་གིས་གནས་འདི་ནས་གོང་ཚད་རེ་རེ་བཞིན་སྨྲས་ཆོག” “ཆོག” ཆུང་མས་དེ་
ལྟར་སྨྲས་ཏེ་སྐད་ཅིག་མར་སྲང་ལམ་དུ་ཐོན་ཞིང་། བལྟས་པ་ཙམ་གྱིས་བདག་མཐོང་སོང་།
“རྡོ་སོལ་སྦྱིན་བདག་མ།” བདག་གིས་དེ་ལྟར་འབོད་ཀྱིན། “འཚམས་འདྲི་ཟོལ་མེད་དེ།
རྡོ་སོལ་དཀྱུས་མ་ལྕགས་ཁེམ་གང་སྦྱིན་པར་སྩོལ་ཅིག བུ་ལོན་རྗེས་སུ་འཇལ་ཆོག ད་
ལྟ་སྤྲོད་མི་བཏུབ།” དེ་དུས་ཅོང་སྒྲ་སྟེ། མཆོད་ཁང་གི་ཅོང་སྒྲ་ལྟ་བུས་སེམས་པ་སྐྱོ་ཡུས་ཀྱི་
གནས་སུ་བརྫངས་བྱུང་།
185འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཁོར་ཅི་ཞིག་དགོས་སམ།" རྡོ་སོལ་སྦྱིན་བདག་གིས་དྲིས། “ཅི་ཡང་མི་དགོས།
ཁོའི་ཆུང་མས་དེ་ལྟར་སྨྲ་གིན། “མི་སུའང་མི་འདུག བདག་གིས་ཅི་ཡང་མ་མཐོང་
ཞིང་། ཅི་ཡང་མ་ཐོས་སོ། །དེ་ནི་ཆུ་ཚོད་དྲུག་པའི་ཅོང་སྒྲ་གྲག་པ་ཙམ་མོ། །གནམ་ཤིན་ཏུ་
འཁྱགས། ནངས་པར་བྱ་བ་མི་ཉུང་བ་ལས་དགོས” ཞེས་སྨྲས་སོ། །
མ་གཞིར་མོས་ཅི་ཡང་མ་མཐོང་ཞིང་། ཅི་ཡང་མ་ཐོས་མོད། སྨད་གཡོག་བཀྲོལ་ནས་
བདག་བསྐྲོད་འདོད་དོ། །བདག་གི་སོལ་ཟོམ་རྟ་ཕོ་རྩེ་གྲ་ཞིག་ཡིན་མོད། འགོག་བྱེད་ཀྱི་ནུས་
པས་གཉོམ་པ་སྟེ། ཡང་དྲགས་ཏེ་བུད་མེད་ཅིག་གི་སྨད་གཡོག་གཡོབ་པ་ཙམ་གྱིས་རྐང་
པའི་ཚུགས་ཀ་ཤོར་སོང་།
“བུད་མེད་གདུག་རྩུབ་ཅན།” མོས་ཁ་ཕྱིར་བསྐོར་ཏེ་མཛོད་ཁང་དུ་ལོག་དུས་
འདོད་བློ་ཚིམ་པོས་སྨད་གཡོག་བར་སྣང་དུ་གཡོབ་བོ། །བདག་གིས་སླར་ཡང “བུད་མེད་
གདུག་རྩུབ་ཅན། ཁྱོད་ཀྱིས་བདག་ལ་རྡོ་སོལ་དཀྱུས་མ་ལྕགས་ཁེམ་གང་ཡང་སྦྱིན་པར་མ་
བསྩལ།” ཞེས་སྨྲ་གིན་བདག་ནམ་ཟླ་གྲང་མོས་གཙེས་ཏེ་ནམ་ཡང་འཇིག་རྟེན་འདི་ནས་
གྱེས་སོ། །གཟུགས་འགྱུར་ཟིན་ཐོ།
སྡེ་པའི་གཉེན་སྟོན་གྱི་གྲ་སྒྲིག
ཨེ་ཏ་ཝར་ཏ་ལ་པཎ་བར་ཁྱམས་བརྒྱུད་སྒོ་ཁར་སླེབས་དུས་ཆར་པ་འབབ་བཞིན་པ་
མཐོང་། ཆར་པ་ཟིམ་ཟིམ་དུ་འབབ་བཞིན་པ་མཐོང་།
མཐོང་ལམ་དུ་ལམ་འགྲོ་བ་དག་གོམ་པའི་སྟངས་སྟབས་སྣ་ཚོགས་བསྒྱུར་ཏེ་ཕར་
འགྲོ་ཚུར་འོང་བྱ། མཚམས་རེར་ཁག་གཅིག་གིས་ལམ་ཆེན་འཕྲེད་བརྒལ་ཡང་བྱ་སྲིད།
བུ་མོ་ཆུང་ཆུང་ཞིག་གིས་པང་དུ་ངལ་དུབ་ཀྱིས་མནར་བའི་ཁྱི་གུ་ཞིག་བཏབ་འདུག སྐུ་
ཞབས་གཉིས་ཁ་བརྡ་བྱེད་ཅིང་། བྱེ་བྲག་ཏུ་གཅིག་གིས་སྙིམ་པའི་པདྨོ་ཟུམ་ནས་བཏེགས་
པར་བལྟས་ན་བསྔོ་སྨོན་ཅི་ཞིག་བྱེད་དམ་འཕྱང་མོ་ཉུག ད་དུང་བུད་མེད་ཅིག་མཐོང་
ཐུབ། མོའི་ཞྭ་མོ་ནི་མེ་ཏོག་གིས་བརྒྱན་པའི་ཚེམ་དྲུབ་མའོ། །ལག་ཏུ་འཁར་བ་ཐོགས་པའི་
གཞོན་ནུ་ཞིག་འཚུབ་ཆ་དང་བཅས་བུད་ཅིང་། གཡོན་ལག་ཞ་བ་ལྟར་བྲང་ཁར་སྦྱར་
འདུག སྐབས་རེར་སྐྱེས་པ་འགའ་ཞིག་དུ་ཐ་རྔུབ་ཀྱིན་བསྐྱོད་ཚེ་ཤུལ་དུ་དུ་བ་ཕྲ་མོ་ལིང་
ལིང་དུ་འཕྱོའོ། །སྐུ་ཞབས་གསུམ་ལས་གཉིས་ཀྱིས་སྟོད་ལྭ་སྲབ་པོ་འཁྱོག་ཅིང་གུག་པའི་
ཕྲག་ཐོག་ཏུ་བཀལ་ཅིང་། རྟག་ཏུ་གྱང་རའི་གམ་གྱི་མི་བགྲོད་ལམ་བུར་བསྐྱོད་དེ་གནས་
ཚུལ་གང་ཞིག་ཐོན་མིན་བལྟས་རྗེས་སླར་ཡང་རང་གནས་སུ་འཁོར་བར་བྱའོ། །
ལམ་འགྲོ་བའི་མི་ཚོགས་ཀྱི་སྟོང་ཆ་ནས་ལམ་ཆེན་སྒང་ཁོད་སྙོམས་པོར་བཏིངས་
པའི་རྡོ་གཅལ་དག་མཐོང་ཐུབ། རྟ་ཕོས་མགྲིན་པ་བཏེགས་ཏེ་ཤིང་རྟ་འདྲུད་ཅིང་། རྩིབས་
187འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀྱི་མུ་ཁྱུད་ནི་སྤུས་དག་ཅིང་དཔངས་མཐོའོ། ། ཤིང་རྟའི་འབོལ་སྟེགས་སུ་བསྙེས་པའི་སྐྱེས་
བུ་གང་དེས་ལམ་འགྲོ་བ་དང་། ཚོང་ཁང་། ཉི་གཡབ། ནམ་མཁའ་སོགས་ལ་ཁ་རོག་གེར་
ལྟའོ། །ཤིང་རྟ་ཞིག་གིས་ཅིག་ཤོས་དེའི་སྔོན་དུ་བགྲོད་དགོས་ཚེ། རྟ་ཕོ་འཚང་ཁ་ཤིག་ཤིག་
ངང་སྲབ་མཐུར་ཕར་གཡོ་ཚུར་གཡོ་དང་། ཤིང་རྟ་ཡོ་འཁྱོམ་ཆེན་པོས་འཁོར་རོ། །དེ་ལྟར་
མདུན་ཕྱོགས་ཡོངས་སུ་སྒྲོལ་དུས་རྟ་ཕོའི་བར་ཐག་ཆོད་མོད། སྐམ་ཞིང་རིད་པའི་རྟ་མགོ་
གཤིབས་ཏེ་མུ་མཐུད་བགྲོད་དོ། །
སྐྱེ་བོ་ཁག་གཅིག་སྐད་ཅིག་ཉིད་དུ་སྒོ་ཁར་བསྐྱོད་ཅིང་། པང་གཅལ་སྒང་འགྲེངས་ཏེ་
ཁད་ཀྱིས་ཁ་ཕྱིར་བསྐོར། སླར་སྲང་ལམ་དོག་པོ་འཁྲུད་བཞིན་པའི་ཆར་པའི་འབབ་ཚུལ་
ལ་ལྟའོ། །
ལ་པཎ་ངལ་དུབ་ཀྱིས་མནར་ཏེ་མཆུ་ཏོ་སྐྱ་བོར་གྱུར། འདི་ནི་རང་གིས་བྲིས་པའི་
རི་མོ་སྟེ། མོའར་རིགས་པ་གང་དེའི་མདོག་འགྱུར་པའི་གོང་དཀྲིས་དམར་པོ་དེ་དང་འདྲ།
ལམ་ཆེན་ཁ་སྤྲོད་ཀྱི་བུད་མེད་དེས་ཁོར་ཅེར་ཏོ། །མོ་ནི་ཇི་མི་སྙམ་པའི་ཚུལ་དུ་ཟད། སྤྱིར་
ཆར་པའི་འབབ་ཚུལ་ལ་ལྟ་བའམ། ཡང་ན། སྒོ་ཐོག་ཏུ་བཏགས་པའི་ཀུང་སིའི་བྱང་བུ་ཆུང་
ངུ་དེར་ཅེར་བའང་ཡིན་སྲིད། ལ་པཎ་གྱི་སྣང་ངོར་མོས་མཚར་སྣང་སྒོས་ཅེར་བ་ཡིན་སྲིད་
སྙམ། “དེ་ལྟར་ན།” ཁོས་དེ་ལྟར་སེམས་ཀྱིན། ཅི་སྟེ་བདག་གིས་མོར་གོ་བརྡ་སྤྲོད་ཐུབ་ན།
མོས་ཀྱང་མཚར་སྣང་ཡེ་ནས་བྱ་མི་སྲིད་སྙམ་མོ། །མི་ཞིག་གིས་བྱ་བ་ཚད་ལས་བརྒལ་བ་
བསྒྲུབས་ཤིང་། ཐ་ན། ངལ་བས་དུབ་སྟེ་ངལ་གསོའི་དུས་ཚོད་ཀྱང་ལོངས་སྤྱོད་མི་བཏུབ།
དེ་ལྟར་ནའང་ཕ་རོལ་པོའི་བསམ་ཤེས་འཐོབ་ཐབས་བྲལ། ལྡོག་སྟེ་ཐམས་ཅད་རྒྱུས་མེད་
ཅན་དུ་འགྱུར་འགྲོ། དེའི་ཕྱིར “བདག” ཅེས་མི་སྨྲ་བར “གཞན” ཞེས་སྨྲས་ཀྱང་སྙིང་
པོ་ཅི་ཞིག་ཡོད་དེ། ཐམས་ཅད་ཀྱིས་འདི་ནི་རྟོག་བཟོའི་གཏམ་རྒྱུད་ཅིག་ཏུ་འདོད་དོ། །ཁྱོད་
ཀྱིས་ཀྱང་འདི་ནི་རང་གི་གཏམ་རྒྱུད་དུ་ཁས་འཆེས་ན། ཐམས་ཅད་ཀྱིས་ཁྱོད་ལ་ཅེར་དུས་
188སྐྲག་དྲགས་ཏེ་ལུས་ཀྱི་བ་སྤུའང་གཟིངས་སྲིད།
གཟུགས་འགྱུར་ཟིན་ཐོ།
ཁོས་པུས་མོ་ག་ལེར་གུག་སྟེ་དྲ་མིག་ཅན་གྱི་རས་སྒམ་ས་ལ་བཞག ཆར་ཆུ་ལམ་
ཆེན་གཡས་གཡོན་དུ་དྲག་ཏུ་བཞུར།
ཕལ་ཆེར་སྐད་ཅིག་མར་ས་འོག་ཆུ་འགྲོའི་སྦུ་གར་
བཞུར་འདོད་པའི་ངང་ཚུལ་ལྟར་རོ། །
ཅི་སྟེ་བདག་གིས “བདག” དང་། “གཞན།” བཏང་སྙོམས་བྱས་ན་ཕ་རོལ་པོར་
ནམ་ཡང་འཁང་ར་བྱ་མི་དགོས། འོན་ཏེ་བདག་ནི་ཤིན་ཏུ་དུབ་པས་སྙིང་པོ་ཅི་ཡིན་ནམ་
ཡང་རྟོགས་ཐབས་བྲལ། ཐ་ན། བདག་ངལ་བས་དུབ་སྟེ་མེ་འཁོར་ས་ཚིགས་སུ་སྐྱོད་བྱེད་ཀྱི་
ལམ་ཆུང་ཡང་བགྲོད་མི་བཏུབ། བདག་གིས་ཡུན་ཐུང་གི་ངལ་གསོའི་དུས་ཚོད་དེར་གྲོང་
ཁྱེར་དུ་བསྡད་དེ་ངལ་གསོ་མ་བརྒྱབ་པ་ཅིའི་ཕྱིར། བདག་ནི་མདོ་མེད་པ་ཞིག་སྟེ། ཐེངས་
འདིའི་ལྗོངས་རྒྱུས་ནད་ཕོག་སྲིད་པས་སོ། །བདག་སྡོད་སའི་ཁང་པ་དེའང་སྐྱིད་སྣང་དོད་པོ་
ཞིག་མིན་ངེས། མ་གཞིར་སྡེ་པར་དེ་ལྟའི་ཆ་རྐྱེན་ཡང་མེད་སྲིད། ད་ལྟ་ནམ་ཟླ་དྲུག་པའོ། །
སྡེ་པའི་མཁའ་དབུགས་ཧ་ཅང་བསིལ། བདག་གིས་གོན་པ་མཐུག་པོ་གྱོན་རྒྱུར་དོ་སྣང་བྱས་
མོད། དགོང་མོ་འགྲུལ་པ་རྒྱུས་མེད་ཅན་དང་ཆབས་ཅིག་འཆམ་འཆམ་དུ་མི་འགྲོ་ཀ་མེད་
དོ། །གནས་དེར་རྫིང་བུ་མང་པོ་མཆིས། ཁོ་ཚོས་རྫིང་བུའི་ངོགས་སུ་འཆམ་འཆམ་བྱས་ན་
བདག་ཤིན་ཏུ་འཁྱག་རྒྱུ་སྨོས་ཅི་དགོས། ཁ་བརྡ་བྱེད་དུས་ཀྱང་སྐད་ཆ་ཅི་ཡང་འཆད་མི་
བཏུབ། བདག་གིས་རྫིང་བུ་དེ་དག་དང་ཐག་རིང་ཡུལ་གྲུའི་རྫིང་བུ་སྡུར་ཐབས་བྲལ་བ་སྟེ།
བདག་གིས་ལྗོངས་རྒྱུ་ཅི་ཡང་བྱ་མྱོང་མེད་པས་སོ། །ཟླ་བའི་སྐོར་གླེང་དགོས་ན། བདེ་སྐྱིད་
ཀྱི་ཚོར་སྣང་དྲག་པོས་གཏམས་པའི་སྤྲོ་སྣང་སྒོས་ཟླ་བའི་ལྷ་མོ་འཚོལ་དགོས། བདག་ནི་
ལོ་ན་ཤིན་ཏུ་བགྲེས་པ་གང་ཞིག དེ་ལྟའི་མོས་པའང་མེད་ན་ཁྲེལ་ཡོད་སྐྱེས་བུས་ཐོས་ན་
འཕྱ་སྲིད།
ལམ་འགྲོ་བས་མགོ་བོ་སྒུར་ནས་བུད་སོང་། མགོ་ཐོག་ཏུ་ཆར་གདུགས་ནག་པོ་ཞིག་
189འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕར་ཚུར་གཡོའོ། །ཟོག་འདྲེན་ཤིང་རྟ་ཞིག་བསྐྱོད་ཅིང་། རྩྭ་སྐམ་བཏིངས་པའི་ཤིང་རྟ་
པའི་སྟེགས་བུར་སྐྱེས་པ་ཞིག་ཇི་མི་སྙམ་པར་རྐང་པ་གཉིས་བརྐྱངས་ཤིང་། ཡ་གཅིག་ས་
ལ་མ་ཐུག་ཙམ་དང་། ཅིག་ཤོས་ཏག་ཏག་རྩྭ་སྐམ་ཐོག་བཞག་འདུག ཁོའི་ཚུགས་ཀ་ནི་
ནམ་མཁའ་གཡའ་དག་པའི་ནམ་ཟླར་ཞིང་ནང་དུ་བསྡད་པ་དང་འདྲ། འོན་ཏེ་སྔར་ལྟར་
སྲབ་མཐུར་རྩེ་གཅིག་ཏུ་འཐེན་པས་ལྕགས་གདུང་བླུགས་པའི་ཤིང་རྟ་འདི་རང་དགར་མི་
ཚོགས་སྟུག་པོའི་སྲང་ལམ་འདི་བརྒྱུད་ནས་བགྲོད་སོང་། རླན་ཤིག་ཤིག་གི་ས་ངོས་ནས་
ཀྱང་ལྕགས་གདུང་གི་ལྡོག་བརྙན་འཆར་འོངས། དེ་ལྟར་ཀྱ་གེ་ཀྱོག་གེའི་ངང་ཁད་ཀྱིས་
ཁད་ཀྱིས་རྡོ་གཅལ་རེ་རེ་བཞིན་ནུར་འགྲོ། ལམ་ཆེན་ཁ་སྤྲོད་ཀྱི་བུད་མེད་དེའི་གམ་གྱི་
བྱིས་པའི་ཆ་བྱད་ནི་རྒུན་འབྲུམ་འདེབས་མཁན་གྱི་སོ་ནམ་པ་ཞིག་དང་འདྲ། ཁོའི་ལྟེབ་
གཉེར་ཤོར་བའི་ལྭ་བའི་སྨད་ནི་ཟླུམ་པོར་འཁྱིལ་ཞིང་། མཆན་ཁུང་མཚམས་ནས་སྐ་
རགས་ཤིག་གིས་བཅིངས་སོ། །ཞྭ་མོ་ཚངས་སྒོར་དེ་ནི་སྨིན་མའི་བར་བཀབ་ཅིང་། ཞྭ་ཏོག་
གི་འཛར་རྣ་རྩར་འཕྱངས་འདུག བྱིས་པ་དེ་ནི་ཆར་པ་བབས་པར་ཤིན་ཏུ་དགའ་བས་
སམ་ཅི། མིག་ཟུང་ནམ་མཁར་ཅེར་ཞིང་། སྙིམ་པར་ཆར་ཐིགས་གཟེད། དེ་ལྟའི་འཕག་
མཆོངས་རྩལ་གྱིས་ཆར་ཆུ་གང་སར་གཏོར་བས་ལམ་འགྲོ་བའི་ཁོང་ཁྲོའི་ལེ་བདས་གཙེས།
མཐར་བུད་མེད་དེས་ལྷན་ཅིག་བཙན་གྱིས་ཁྲིད་ཀྱང་ངུས་མ་སོང་།
ལ་པཎ་གློ་བུར་དུ་དངངས་སོང་། འཕྱིས་དྲགས་པ་ཨེ་ཡིན། ཁོའི་ལྭ་རིང་དང་སྟོད་
ལྭའི་བྲང་གཞུང་ཕྱེ་འདུག ཁོས་ངེས་པར་དུ་དུས་ཚོད་དམ་འཛིན་གྱིས་བསྐྱོད་དགོས།
ཆུ་ཚོད་ཀྱི་འཁོར་མདའ་མི་སྒུལ། ཁོས་ཡི་ཆད་ངང་བར་ཁྱམས་དང་ཅུང་ཉེ་བའི་སར་
འགྲེངས་པའི་མི་ཞིག་ལ་སྐད་ཆ་དྲིས། དེས་འཛུམ་དམུལ་དམུལ་ངང “ཆུ་ཚོད་བཞི་པ་
ཡོལ་ཙམ་མོ” ཞེས་སྨྲས་ཤིང་། སླར་ཁ་ཕྱིར་བསྐོར་སོང་།
ལ་པཎ་གྱིས་སྐད་ཅིག་ཉིད་དུ་ཆར་གདུགས་ཕུབ་ཅིང་། རས་སྒམ་བཏེགས་སོང་།
190གཟུགས་འགྱུར་ཟིན་ཐོ།
ལམ་ཆེན་སྒང་གོམ་ཁ་བསྒྱུར་དུས་གློ་བུར་དུ་འཚུབ་ཆ་ཆེ་བའི་བུད་མེད་ཁག་གཅིག་གིས་
བགྲོད་ལམ་བཀག ཁོས་དེ་དག་བཞུད་དུ་བཅུག སྐབས་དེར་མགོ་བོ་སྒུར་དུས་ན་ཆུང་མ་
ཞིག་གི་མེ་ཏོག་སྔོན་པོས་སྤུད་པའི་ཞྭ་དམར་ཚེམ་དྲུབ་མ་དེ་མཐོང་བྱུང་།
ཁོ་ལམ་ཆེན་སྒང་བགྲོད་དུས་ད་གིན་གྱི་སྣང་ཚུལ་དེ་དག་དྲན་པའི་ངོས་སུ་འཆར་
མོད། མདུན་ཕྱོགས་ཀྱི་བགྲོད་ལམ་གྱེན་ཐུར་མི་སྙོམས་པས་ངལ་དུབ་དང་བཅས་དྲན་སྣང་
ཐམས་ཅད་འཇའ་ལྟར་ཡལ་ལོ། །ཁོར་ཆ་མཚོན་ན། རས་སྒམ་འདིའང་ཅི་འདྲའི་ཡང་པོ་
མིན་པ་གང་ཞིག རླུང་བུ་མདུན་ནས་ལྡང་བས་ལྭ་རིང་གི་བྲང་ཁ་ཕྱེ་ཞིང་། ཆར་གདུགས་
ཀྱི་རྩིབས་མའང་ཕྱིར་ནུར་བར་ཉེའོ། །
ཁོས་དབུགས་རྔུབ་ལེན་ཆེས་ཆེར་མི་བྱེད་ཀ་མེད་དུ་གྱུར། ཉེ་འཁོར་གྱི་ཐང་ཆེན་ཞིག་
ནས་ཆུ་ཚོད་བཞི་དང་སྐར་མ་བཅོ་ལྔའི་ཅོང་དྲིལ་གྲག ཅོང་སྒྲའི་འགྱུར་ཁུགས་ཅི་འདྲའི་
གཉོམ། ཁོས་ཆར་གདུགས་འོག་ནས་མདུན་ཕྱོགས་ཀྱི་ལམ་འགྲོ་བ་དག་གི་ཡང་ཞིང་གཡོ་
བའི་གོམ་པའི་སྟངས་སྟབས་མཐོང་ཞིང་། ཤིང་རྟའི་འཁོར་ལོ་ཙིར་སྒྲ་དང་བཅས་རྟ་ཕོའི་
སུག་པ་ཕྲ་མོས་མདུན་དུ་འདྲུད་ཚུལ་ནི་གཙོད་ཁྱུ་བྲག་གསེབ་ཏུ་ཞོགས་པ་ལྟར་རོ། །
སྐབས་དེར་ལ་པཎ་གྱིས་འབྱུང་འགྱུར་གྱི་ཆེས་སྐྲག་སྣང་ཅན་གྱི་ཉིན་བཅུ་བཞི་དེ་
དག་ཅིས་ནས་ཀྱང་འཁྱོལ་ཐུབ་ན་སྙམ་པ་སྟེ། དེ་ལྟའི་ཉིན་བཅུ་བཞི་ནི་ཚད་ཡོད་ཡིན་པ་
གང་ཞིག སྐྱོ་ཡུས་ཀྱིས་གཙེས་པའི་བགེགས་བར་ཅི་འདྲ་ཞིག་འཕྲད་ཀྱང་། ཉིན་ཞག་རེ་
རེ་བཞིན་བཟོད་པའི་གླགས་ཀྱིས་འདའ་སྲིད་པས་སོ། །དེའི་ཕྱིར་དཔའ་སྤོབས་སྔར་བས་
བརྟན་པར་གྱུར་ཅིང་། བདག་ལ་སུན་སྣང་འབྱིན་མཁན་ནམ། བདག་གི་ཉེ་འཁོར་གྱི་མི་
སྲུན་པ་ཐམས་ཅད་ཀྱང་ལོ་ཟླའི་འགྲོས་ཀྱིས་རྒྱུས་མེད་ཅན་དུ་གྱུར་ཅིང་། བདག་གིས་དེ་
དག་ལ་ཕན་གདགས་མི་དགོས་སོ། །མཐར་བདག་ནི་གཉོམ་ཆུང་ནུས་མེད་དང་། མི་སྨྲ་
བའི་ངག་བཅད་པ། རྩེད་ཆས་བཅས་སུ་གྱུར་མོད། དེ་ལྟའི་ཚུལ་གྱིས་ཉིན་མོ་དེ་དག་འདའ་
191འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྲིད་ཅིང་། ཐམས་ཅད་ཇེ་ལེགས་སུ་འགྱུར་སྲིད།
ཡང་ན། བདག་གིས་བྱིས་པའི་ལོ་ཟླར་ཉེན་ཁ་འཕྲད་དུས་ཀྱི་སྣང་ཚུལ་ལྟར་བྱ་མི་
རུང་། བདག་གིས་སྡེ་པར་འགྲོ་མི་དགོས་ཤིང་། དེ་ལྟའི་དགོས་པའང་མེད་དོ། །བདག་གིས་
རྒྱན་ཆས་བཀླུབས་པའི་ལུས་པོ་དེ་ཁོ་ན་མངགས་ན་ཆོག ཅི་སྟེ་ལུས་ཕུང་འདི་ཡམ་ཡོམ་
ངང་སྒོའི་ཕྱིར་བུད་ན། འདི་ནི་སྡར་མའི་ངང་ཚུལ་མིན་པ་གང་ཞིག ལུས་ཕུང་འདི་ཁོ་
ནའི་རང་བཞིན་སྟོང་པ་ཡིན་པ་མཚོན་ནོ། །ཅི་སྟེ་ལུས་ཕུང་འདིས་འཁྱར་འཁྱོར་ངང་
སྐས་གདང་ལས་བབས་ཤིང་། ངུ་སྐད་ལྷང་ལྷང་ངང་ཤིང་རྟར་བསྡད་དེ་སྡེ་པར་ཐོན་ཞིང་།
གནས་དེ་རུ་ངུ་གིན་གུང་ཚིགས་ལ་རོལ་བཞིན་ཡོད་ན། འདིས་ཀྱང་བདག་གི་ཡིད་སེམས
འགུལ་བ་མཚོན་མི་བཏུབ་པ་སྟེ། དེ་དུས་བདག་ཉལ་ཁྲིའི་སྒང་ཉལ་ཞིང་། ཤེལ་དྲ་ལས་
ལྡང་བའི་བསིལ་རླུང་གི་བདེ་བ་མྱོང་སྒང་ཡིན་པས་སོ། །
བདག་གིས་བསམས་ན། བདག་ཉལ་ཁྲིའི་སྒང་དུ་ཉལ་བའི་ཚུགས་ཀ་ནི་འབུ་སྐྱོགས་
སམ། ཤ་བ་རྔ་རིང་། ཡང་ན། གསེར་གྱི་རུས་སྦལ་གང་རུང་ཞིག་དང་མཚུངས་སོ། །
ཁོས་ཤེལ་དྲའི་མདུན་དུ་ངལ་གསོ་བརྒྱབ། རླན་ཤིག་ཤིག་གི་ཤེལ་ཀོའི་རྒྱབ་ཏུ་སྐྱེས་
པའི་ཞྭ་མོ་ཞིག་སྒྲིག་འདུག ཁོས་མས་མཆུར་སོ་འདེབས་ཀྱིན་ནང་ལོགས་སུ་ཅེར། བདག་
གིས་ཞྭ་མོ་ངལ་གསོའི་དུས་ཚོད་དུ་གྱོན་ན་ཆོག ཁོས་དེ་ལྟར་སེམས་ཀྱིན་མུ་མཐུད་
མདུན་དུ་བསྐྱོད། ཅི་སྟེ་མི་ཞིག་གིས་ཁོའི་ཞྭ་མོའི་ཕྱིར་ཁོར་བཟོད་སྒོམ་མི་བཏུབ་ན་ཤིན་ཏུ་
ལེགས་སོ་སྙམ།
འབུ་སྐྱོགས་ཆེན་པོ་ཞིག དེ་ལྟ་དེ་ལྟར་རོ། །བདག་གིས་འབུ་སྐྱོགས་ཆེན་པོ་ཞིག་
དགུན་ཉལ་རྒྱག་པའི་ཚུགས་ཀ་བསྟན། ཕྲ་ཞིང་ནེམ་པའི་རྐང་པ་ཕྲ་མོ་དག་ཀྱང་རྔ་ལྟར་
གུག་པའི་ལྟོ་བར་སྦྱར། སྐབས་དེར་སྐད་ངག་དམའ་པོས་ཚིག་འགའ་བསྙད། འདི་ནི་
བདག་གི་སྐྱོ་ཡུས་ཅན་གྱི་ལུས་ཕུང་དེར་བསྒོས་པའི་བཀའ་འོ། །ལུས་ཕུང་གིས་སྐེད་པ་
192གཟུགས་འགྱུར་ཟིན་ཐོ།
སྒུར་ནས་བདག་གི་གམ་དུ་འགྲེངས། བདག་གི་བཀའ་བསྒོ་སྐད་ཅིག་ཉིད་དུ་ཚར་དུས་
ཁོས་ཀྱང་གུས་འདུད་དང་བཅས་འཚུབ་ཆ་ཆེན་པོས་བུད་སོང་།
ལ་པཎ་ཚངས་ཕྱེད་དབྱིབས་ཀྱི་སྒོ་ཆེན་ཞིག་ཏུ་འབྱོར། དེ་ནི་གཞི་རྒྱ་ཆུང་བའི་ཐང་
ཆེན་དུ་བསྐྱོད་བྱའི་སྲང་ལམ་གྱི་མཐོ་སར་གནས། ཁོ་ར་ཁོར་ཡུག་ཏུ་ཚོང་ཁང་མང་ཞིང་།
གློག་སྒྲོན་འཇའ་ཚོན་ལྟར་འཁྱིལ་ཏོ། །དབུས་ཀྱི་རྡོ་རིང་དང་། བསམ་བློ་བ་ཞིག་གི་འཇིམ་
བརྙན་ཡང་ཚོན་མདངས་རྣམ་པར་བཀྲ་བའི་ཀློང་རབ་རིབ་ཀྱིས་མངོན་འོངས། ཡང་
མཚེའུའི་ལྡོག་འཕྲོའི་ཤུགས་ཀྱིས་ཐང་ཆེན་གྱི་གློག་འོད་རབ་རིབ་སྒོས་མཛེས་ལྗོངས་ལ་
འགྱུར་ལྡོག་ཤིན་ཏུ་ཆེའོ། །
ཁོ་ཐང་ཆེན་དུ་བསྐྱོད། སྐད་ཅིག་མར་བྱ་འཕུར་བ་ལྟ་བུའི་ཤིང་རྟར་གཡོལ་ཞིང་།
རྡོག་པ་རེ་རེ་བཞིན་རྡོ་ལེབ་སྐམ་པོ་གཅིག་ནས་གཅིག་ཏུ་མཆོངས། ཆར་གདུགས་ཀྱང་
མཐོ་སར་བཏེགས་པས་མཐོང་ལམ་གསལ་པོར་གྱུར་ཏོ། །དེ་ལྟར་བསྐྱོད་མཐར་གློག་སྒྲོན་གྱི་
ཀ་འདེགས་ཤིག་གི་གམ་དུ་འགྲེངས། ཞབས་ནི་རྡོ་གཅལ་ལེབ་མོ་བཏིངས་པ་ཞིག་སྟེ། སྤྱི་
སྤྱོད་རླངས་འཁོར་གྱི་ས་ཚིགས་ཤིག་གོ །
སྡེ་པར་མི་ཞིག་གིས་བདག་ལ་སྒུག་བཞིན་ཨེ་ཡོད། ཁོ་ཚོས་སེམས་ཁྲལ་ཡང་བྱ་ཨེ་
སྲིད། མོ་སྡེ་པར་ཡོང་ནས་བདུན་ཕྲག་གཅིག་ཏག་ཏག་འདས་སོང་། བདག་གིས་མོར་ད་
བར་འཕྲིན་ཡིག་ཅིག་ཀྱང་མ་སྤྲིངས། འཕྲིན་ཡིག་ནི་ད་ནངས་བྲིས་པ་ཐོག་མ་ཙམ་མོ། །
དེའི་ཕྱིར་སྡེ་པའི་མི་ཚོར་བདག་ཅི་འདྲ་ཞིག་ཡིན་མིན་གྱི་འཆར་སྣང་སྣ་ཚོགས་འཁོར་
སྲིད། ཁོ་ཚོས་བསམས་ན། བདག་གིས་སུར་འཚམ་འདྲི་བྱས་ན་དེ་དང་འཆམ་སྲིད་སྙམ་
མོད། འདི་ནི་བདག་གི་གོམས་གཤིས་མིན་ནོ། །ཡང་ན། བདག་གནས་དེར་སླེབས་མ་ཐག་
ཁོ་ཚོར་མཛའ་བརྩེའི་འཐམ་འཁྱུད་བྱ་སྲིད་སྙམ་མོད། བདག་ནི་དེ་ལྟར་བྱ་འདོད་ཡེ་ནས་
མེད་དོ། །ཅི་སྟེ་བདག་གིས་མོར་སེམས་གསོ་བྱས་ན་ཁོང་ནས་ཁྲོ་སྲིད། ཡང་ན། བདག་གིས་
193འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མོར་སེམས་གསོ་བྱེད་དུས་ཁོང་ནས་ཁྲོས་ནའང་མི་ལེགས་པ་མེད་དོ། །
གིས་རྒྱབ་བསྙེས་བྱས་པ་གང་ཞིག
སྐབས་དེར་ཤིང་རྟ་ཞིག་དལ་གྱིས་བགྲོད་ཅིང་། གློག་སྒྲོན་ཡང་ཤིང་རྟའི་རྒྱབ་ཕྱོགས་
ནས་འཚེར། བུད་མེད་གཉིས་ཀོ་བ་ནག་པོའི་རྐུབ་སྟེགས་སྒང་བསྡད། བྱེ་བྲག་ཏུ་གཅིག་
ངོ་གདོང་སེང་རས་དང་ཞྭ་མོས་བཀབ་འདུག ཅིག་
ཤོས་དེས་བྲང་ཁ་དགྱེ་བ་གང་ཞིག ཞྭ་མོ་ཆུང་ངུའི་གཞོགས་གཅིག་བྱ་སྒྲོ་ཕྲ་མོས་བརྒྱན་
ཏོ། །མི་ཐམས་ཅད་ཀྱིས་མོ་མཐོང་ཐུབ་ན། མོའི་འཛུམ་གྱིས་བཀྲུས་པའི་མཆུ་སྒྲོས་ཀྱང་
མཐོང་ལོས་ཐུབ།
ལ་པཎ་གྱི་གམ་ནས་ཤིང་རྟ་བགྲོད་དུས་ཀ་བའམ་ཅི་ཞིག་གིས་རྟ་ཕོ་གཡས་དེའི་
མཐོང་ལམ་བཀག་པས། ཤིང་རྟ་པ་སྟེ། ཞྭ་མོ་ལྷེབ་ཆེན་པོ་གྱོན་པའི་ཤིང་རྟ་པ་དེ་ཉིད་
རྐུབ་སྟེགས་མཐོན་པོ་དེ་ནས་བུད་མེད་ཚོའི་མདུན་དུ་ཟག དེ་དུས་ཤིང་རྟ་ཐག་རིང་དུ་
བགྲོད་ཅིང་། མཐར་མཐོང་ལམ་མངོན་གསལ་དོད་པའི་ཁང་ཆུང་ཞིག་གི་ཁུགས་པར་
ཡལ་སོང་།
ལ་པཎ་གྱི་མིག་མདངས་ཤིང་རྟའི་འགྲོས་དང་བསྟུན་ཏེ་མགོ་བོ་འཁྱོག་ཅིང་། ཆར་
གདུགས་ཀྱི་ཡུ་བ་ཕྲག་ཏུ་གཏད་པས་མཐོང་ལམ་གསལ་པོར་གྱུར། ཁོས་གཡོན་ལག་གི་
གུང་མཛུབ་ཁར་བཅུག་ནས་སོས་བགྲད་ཅིང་། རས་སྒམ་ཡང་གམ་དུ་ཉར་རོ། །
ཤིང་རྟ་དེ་དག་སྲང་ལམ་ནས་ཐོན་ཏེ་ཐང་ཆེན་དུ་བགྲོད་ཅིང་། སླར་ཡང་སྲང་ལམ་
གཞན་དུ་ཁ་ལོ་བསྒྱུར་ཏོ། །རྟ་ཕོའི་ལུས་པོ་མདའ་མོ་ཀྲད་ལས་ཤོར་བ་ལྟར་མྱུར་སྟབས་ཀྱིས་
རྒྱུག་མོད། རྟ་མགོ་ཤེད་ཀྱིས་གཡུགས་པར་དཔགས་ན། འགུལ་སྐྱོད་དྲག་ཅིང་ངལ་བས་
དུབ་པ་ཤིན་ཏུ་རྟོགས་སླ།
ལམ་ཆེན་གྱི་སུམ་མདོའི་མི་བགྲོད་ལམ་བུའི་ཕྱོགས་བཞིར་སྐྱིད་འདོད་ལེ་ལོ་ཅན་
གྱིས་གཏམས་ཤིང་། དེ་དག་གི་འཁར་བས་རྡོ་གཅལ་གྱི་ངོས་རྡུང་ངོ༌། །བྱེ་བྲག་ཏུ་ཁག་
194གཟུགས་འགྱུར་ཟིན་ཐོ།
གཅིག་ནི་མིང་དུ་གྲགས་པའི་མདོ་མེད་པ་ཤ་སྟག་གོ །ན་ཆུང་མ་དག་གིས་ཁང་པའི་ནང་
རོལ་དུ་བཏུང་བྱ་འཚོང་ངོ་། །དེ་བཞིན་ཀ་འདེགས་ཕྲ་མོར་བཏགས་པའི་སྲང་ལམ་གྱི་ཆུ་
ཚོད་གོག་ཏོ་དང་། ད་དུང་བྲང་ཁ་དང་། རྒྱབ་གཞུང་དུ་བྱང་བུ་ཆེན་པོ་བཀལ་བའི་སྐྱེས་
པ་དག བྱང་བུའི་ངོས་ཀྱི་ཚོན་མདངས་སྣ་ལྔའི་གསལ་བྱེད་ཀྱིས་བྲིས་པའི་རོལ་རྩེད་བརྡ་
ཁྱབ། གཞན་ཡང་བྲན་ཕོ་ཚོ། རྐུབ་སྟེགས་སེར་པོའི་སྒང་བསྡད་ཅིང་། ལག་ཏུ་དགོང་མོའི
(འདིར་མ་རྩོམ་གྱི་ཤོག་ལྷེ་གཅིག་ཆད)
སྐྱེས་པ་ཁག་གཅིག་འདུས་འདུག རྒྱན་ཆས་སྤྲས་པའི་ཤིང་རྟ་གཉིས་ཀྱིས་ཐང་ཆེན་
འཕྲེད་དུ་བཅད་དེ་སྲང་ལམ་དོག་པོར་བགྲོད་པས་སྐུ་ཞབས་ཁག་གཅིག་གོམ་པ་འགའ་
ཕྱིར་བཤོལ་ཏོ། །འོན་ཏེ་ཤིང་རྟ་ཕྱི་མ་དེ་སྒྲོལ་དུས་སེམས་ཆུང་སྒོས་གཅིག་ཏུ་འདུས་སོང་།
དོན་དམ་དུ་ཤིང་རྟ་སྔ་མ་དེ་བགྲོད་ཚར། དེ་ལྟར་ལྷན་ཅིག་རུ་སྟར་བསྒྲིགས་ཏེ་མི་བགྲོད་
ལམ་བུ་བརྒྱུད་ཀོག་ཧྥེ་ཁང་ཞིག་ཏུ་འཛུལ་སོང་། སྐབས་དེར་ཚོན་མདངས་བཀྲ་བའི་གློག་
འོད་གང་དག་གི་ལུས་སྟེང་དུ་རྣམ་པར་བཀྲའོ། །
ཉེ་འཁོར་གྱི་ལྕགས་ལམ་སྒང་གློག་སྒུལ་འཁོར་ལོ་ཆེན་པོ་ཞིག་གིས་འཁོར་སྒམ་
འདྲུད་ཀྱིན་བགྲོད། ཤུལ་གྱི་འཁོར་སྒམ་དག་ཀྱང་མཐོང་ལམ་རབ་རིབ་ཅན་གྱི་ཐག་རིང་
གི་ཁྲོམ་གཞུང་ན་དལ་ཅག་གེར་མཆིས་སོ། །
“མོ་ནི་སྒུར་མོ་ཚབས་ཆེན་ཞིག་གོ” ལ་པཎ་གྱིས་འདྲ་པར་ལ་ལྟ་གིན་དེ་ལྟར་
བསམས་ཤིང་། སླར་ཡང “མོས་ནམ་ཡང་ལྟག་པ་དགྱེ་མ་མྱོང་། མོའི་སྒལ་གཞུང་གཞུ་
ལྟར་གུག་ཡོད་སྲིད། དུས་ཕྱིས་བདག་གིས་ངེས་པར་དུ་དོ་སྣང་བྱ་དགོས། མོའི་ཁ་དེ་ལྟར་
ཆེ་ན་མས་མཆུ་ཡང་ཤིན་ཏུ་མཐུག་པོ་ཡིན་པ་སྨོས་ཅི་དགོས། དེ་ལྟ་དེ་ལྟར་རོ། །བདག་
གིས་ད་ལྟ་དྲན་བྱུང་། མོའི་ལྭ་བ་དྲན་བྱུང་། དེ་ལྟ་དེ་ལྟར་རོ། །བདག་ནི་གོན་པའི་སྐོར་གྱི་
ཤེས་བྱས་དབུལ་མོད། བཙན་གྱིས་བཙེམས་པ་ལྟ་བུའི་ཕུ་རུང་དེ་གཉིས་མིག་ལ་མི་མཛེས།
195འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བལྟས་ཚོད་ལ་རྨ་རས་ཤིག་དཀྲིས་པ་དང་ཀུན་ཏུ་འདྲ། ཞྭ་མོའི་འོག་ནས་ཕྱུངས་པའི་
གདོང་པའང་རྒོད་པའི་གཤོག་སྣེ་ལྟར་རོ། །དེ་ལྟར་དབང་པོ་སོ་སོའི་སྡུར་ཚད་ནི་ཅི་འདྲའི་
ཆ་མ་སྙོམས་པ་ཞིག་ཨང་། འོན་ཏེ། མིག་ནི་ཤིན་ཏུ་སྡུག་པ་སྟེ། རྫ་མདོག་ཡིན་པ་གང་ཞིག
ཐམས་ཅད་ཀྱིས་ཁ་གཅིག་གྲག་ངང་མིག་མཛེས་སོ་ཞེས་སྨྲས་པས་སོ། །” ཁོས་དེ་ལྟར་
བསམས་སོ། །
སྐབས་དེར་གློག་སྒུལ་འཁོར་ལོ་ཞིག་ཁོའི་མདུན་དུ་བཀག ཉེ་འཁོར་གྱི་འགྲུལ་
པ་དག་འཁོར་སྒམ་གྱི་སྐས་གདང་ཐོག་འགོས་པས་ཆར་གདུགས་ཕྲག་གོང་ན་ཐེའུ་བུད་
པའི་ཚུལ་ལྟར་ཕྱེའོ། །རས་སྒམ་མཆན་ཁུང་དུ་བཙིར་ཏེ་མི་ཚོགས་ཀྱི་འཚང་གའི་ཀློང་རྒྱུ་
དུས་རྡོག་པ་ཆུ་དོང་ཞིག་ཏུ་ལྷུང་། འཁོར་སྒམ་ནང་བུ་ཆུང་ཞིག་རྐུབ་སྟེགས་སྒང་པུས་མོ་
བཙུགས་ཤིང་། སྙིམ་པའི་པདྨོ་མཆུ་ཏོའི་བར་དུ་སྦྱར། འདི་ནི་འཆི་ཁ་མའི་མི་ཞིག་དང་
མཐའ་མའི་ཞལ་གྱེས་ཞུ་བའམ་ཅི་ཞིག་འཕྱང་མོ་ཉུག འགྲུལ་པ་ཁག་གཅིག་འཁོར་སྒམ་
ལས་བབས་རྗེས་ཀྱི་གོམ་པ་འགའི་མཚམས་སུ་མི་ཚོགས་ཀྱི་འཚང་ག་ལས་བཤོལ་ཐུབ།
བུད་མེད་ཅིག་གིས་ལག་སྒམ་ཁུར་ཅིང་། སྨད་ཤམ་རྟིང་ཀའི་བར་འཐེན་ཏེ་སྐས་གདང་
འགོས། སྐུ་ཞབས་ཤིག་གིས་འཁོར་སྒམ་གྱི་རག་སེར་པོའི་ལག་སྐྱོར་བཟུང་ཞིང་། ལྟག་
པ་དགྱེ་ནས་བུད་མེད་དེར་སྐད་ཆ་ཚིག་འགའ་སྨྲས། འཁོར་སྒམ་དུ་འགོས་པར་ཉེ་བའི་
འགྲུལ་པ་ཐམས་ཅད་ངལ་ཅིང་དུབ། སྒོ་འཛིན་ཚོང་མཁན་དེས་ཀྱང་དུས་ངེས་མེད་དུ་
སྐད་ཅོར་རྒྱག་གོ །
སྐབས་དེར་ལ་པཎ་གྱིས་གློག་སྒུལ་འཁོར་ལོ་སྒུག་བཞིན་པའི་མི་ཚོགས་ཀྱི་མཐའ་རུ་
འགྲེངས། སུ་ཞིག་གིས་ཁོའི་མིང་ནས་བོས་པས་ཁ་ཕྱིར་བསྐོར་སོང་།
“ཨོ། རོ་མིང་ཐ།” ཁོས་དེ་ལྟར་ཤོད་ཀྱིན་ཚུར་ཡོང་བཞིན་པའི་གཞོན་ནུ་དེར་ཆར་
གདུགས་བཟུང་བའི་ལག་པ་བརྐྱངས།
196གཟུགས་འགྱུར་ཟིན་ཐོ།
“འདི་ནི་འབྱུང་འགྱུར་གྱི་ཆུང་མར་ཐུག་འཕྲད་དུ་བསྐྱོད་པའི་མག་པའོ། །བལྟས་
ཚོད་ལ་བརྩེ་བ་ཅི་འདྲའི་ཟབ་ཨང་།” རོ་མིང་ཐས་དགོད་ཀྱིན་སྨྲས།
“རེད། དགོངས་དག བདག་དེ་རིང་ཐོན་འགྲོ།” ལ་པཎ་གྱིས་དེ་ལྟར་ཤོད་ཀྱིན་སླར་
ཡང “བདག་གིས་ཁྱོད་ལ་དེ་རིང་དགོང་དྲོར་འཕྲིན་ཡིག་ཅིག་འབྲིའོ། །མ་གཞིར
ཉིན་ལྷན་ཅིག་ཐོན་ཆོག འོན་ཏེ་རེས་གཟའ་སྤེན་པར་འཁེལ་བས་འགྲུལ་པ་མང་ཞིང་།
འདི་ནི་ལམ་ཐག་རིང་བའི་འགྲུལ་བཞུད་ཅིག་གོ” ཞེས་ཀྱང་སྨྲས།
“མི་སྐྱོན། མ་གཞིར་ཁྱོད་ཀྱིས་བདག་ལ་ཁས་འཆེས་མོད། ཕ་རོལ་པོ་ནི་དགའ་
གྲོགས་སྒྲིག་སྒང་ངོ་། །དེའི་ཕྱིར་བདག་གཅིག་པུར་ཐོན་འགྲོ།” རོ་མིང་ཐས་དེ་ལྟར་ཤོད་
ཀྱིན་རྐང་པ་ཡ་གཅིག་མི་བགྲོད་ལམ་བུར་བཞག་ཅིང་། ཅིག་ཤོས་ལམ་སྣེའི་རྡོ་ཧྲུག་གི་
སར་བཞག ལུས་པོའང་ཕར་གཡོ་ཚུར་གཡོ་བྱའོ། །སླར་ཡང “ཁྱོད་གློག་སྒུལ་འཁོར་ལོར་
ཞུགས་ཨེ་འདོད། ད་གིན་གཅིག་ཐོན་ཟིན། ཤོག བདག་ཅག་ལྷན་ཅིག་འགྲོའོ། །བདག་
གིས་ཁྱོད་ལ་འགྲོ་རོགས་བྱ། ཁོམ་པ་འདང་ངེས་ཡོད།” ཅེས་ཀྱང་བཤད།
“དུས་ཚོད་འཕྱིས་མ་དྲགས་སམ། བདག་ལ་ཤོད།”
“ཁྱོད་སེམས་ཚེགས་ཕྲན་བུས་བསྣད་དམ། དེར་ཡ་མཚན་རྒྱུ་ཅི། འོན་ཏེ་ཁྱོད་ལ་
དུས་ཚོད་འདང་ངེས་ཡོད། བདག་འཚུབ་ཆ་མི་ལངས་ཏེ། ཆི་རོ་མན་དང་ཐུག་འཕྲད་བྱ་རྒྱུ་
འགོར་འགྱངས་བྱ་འདོད་པས་སོ། །”
“ཆི་རོ་མན། ཁོ་ཡང་གྲོང་མཐའ་རུ་འཚོ་འདོད་པ་མ་ཡིན་ནམ།”
“རེད། ཁོ་དང་ཆུང་མ་གཟའ་འཁོར་རྗེས་མར་གྲོང་མཐར་བསྐྱོད་འདོད། དེའི་ཕྱིར་
བདག་གིས་དེ་རིང་ཆི་རོ་མན་གཞུང་ལས་ཁང་ནས་ཐོན་ཚེ་ཐུག་འཕྲད་བྱ་རྒྱུ་ཁས་འཆེས་
སོ། །ཁོས་སྡོད་ཤག་གི་སྒྲིག་བཀོད་ཐད་ནས་མངག་བྱ་བྱ་འདོད་པས་ཐུག་འཕྲད་བྱའོ། །འོན་
ཏེ་བདག་ཅིའི་ཕྱིར་འཕྱིས་པ་མི་ཤེས། བདག་ནི་དངོས་པོ་ཉོ་བར་འགྲོའོ། །བདག་ཁོ་ཚོའི་
197འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྡོད་ཤག་ལ་ཐེངས་ཤིག་བསྐྱོད་དགོས་མིན་ཐད་བསམ་བློ་གཏོང་བཞིན་ཡོད། ཐོག་མར་
ཁྱོད་ཀྱིས་རས་སྒམ་བཟུང་བར་ཡ་མཚན་སྐྱེས་བྱུང་། བདག་གིས་ཀྱང་ཁྱོད་ཀྱི་མིང་ནས་
བོས། འོན་ཏེ་ད་ལྟ་འཕྱིས་དྲགས་སོང་། དེ་འདྲའི་ཚུལ་གྱིས་ཕ་རོལ་པོར་འཚམ་འདྲི་བྱས་
ན་མི་འོས། བདག་གིས་སླར་ཡང་ཆི་རོ་མན་གྱི་སར་བསྐྱོད་མི་འདོད།”
“དེ་ལྟ་དེ་ལྟར་རོ། །དེ་ལྟར་ན། ཁོ་ཚོ་ནི་བདག་གི་གྲོང་མཐའི་ངོ་ཤེས་སོ། །འོན་ཏེ་
བདག་གིས་ཆི་རོ་མན་གྱི་ཆུང་མ་ཡེ་ནས་མཐོང་མ་མྱོང་།”
“མོ་ཤིན་ཏུ་མཛེས། སྐྲ་ལོ་གསེར་མདོག་ཅན་ནོ། །ནད་ཚབས་ཆེན་ཞིག་ཕོག་པ་ནས་
བཟུང་ད་བར་བཞིན་མདངས་ནམ་ཡང་སྐྱ་བོར་གྱུར་ཏོ། །འོན་ཏེ་མོར་བདག་གིས་ཡེ་ནས་
མཐོང་མ་མྱོང་བའི་མཛེས་ཤིང་ལྟ་ན་སྡུག་པའི་མིག་ཟུང་ཆ་གཅིག་མཆིས་སོ། །”
“འོན་ཏེ། བདག་གིས་ཁྱོད་ལ་འདྲི་རྒྱུར་མཛེས་ཤིང་ལྟ་ན་སྡུག་པའི་མིག་ཟུང་ནི་ཅི་
ཞིག མིག་མཛེས་ཞེས་སྨྲ་བ་མི་འཐད། དེ་ལྟར་མ་ཡིན་ནམ། མིག་མདངས་མཛེས་སམ།
བདག་ནི་མིག་ཟུང་མཛེས་ཞེས་སྨྲ་བ་ནམ་ཡང་མི་འཐད་དོ། །”
“ཡ་ཡ། བདག་གིས་འུད་བརྗོད་ཐལ་དྲགས་སོང་། འོན་ཏེ་མོ་ནི་མཛེས་མ་ལྟ་བས་མི་
ངོམ་པ་ཞིག་གོ །”
ཀོག་ཧྥེ་ཁང་གི་ཤེལ་དྲ་བརྒྱུད་ནས་བལྟས་ཚེ་ཤེལ་དྲའི་གམ་གྱི་ཅོག་ཙེ་ཟུར་གསུམ་
མའི་མཐའ་བསྐོར་ཏེ་ཟ་མ་ཟ་བ་དང་། ཚགས་པར་ལྟ་བཞིན་པའི་སྐུ་ཞབས་ཁག་གཅིག་
མཐོང་ཐུབ། བྱེ་བྲག་ཏུ་གཅིག་གིས་ཚགས་པར་ཅོག་ཙེའི་སྒང་བཞག་ཅིང་། ལག་ཏུ་
ཤེལ་ཕོར་ཆུང་ངུ་བཟུང་སྟེ་མིག་ཟུང་སྲང་ལམ་དོག་པོར་ཅེར། ཤེལ་དྲའི་གམ་གྱི་ཅོག་
ཙེ་དེ་དག་གི་རྒྱབ་རོལ་ན་མཆིས་པའི་ཚོམས་ཆེན་གྱི་སྒྲིག་བཀོད་དང་། ཁོ་ར་ཁོར་
ཡུག་ཐམས་ཅད་སྐུ་མགྲོན་གྱིས་ཁེངས་ཤིང་། སྒོར་འཁྱིལ་ལེར་ཚོགས་པ་ཆུང་ཆུང་རེ་
རེ་བཞིན་བསྡད་འདུག ད་དུང་ཁག་གཅིག་ལུས་སྟོད་སྒུར་ཏེ་ཚོམས་ཆེན་གྱི་ཕག་ཏུ
198གཟུགས་འགྱུར་ཟིན་ཐོ།
(འདིར་མ་རྩོམ་གྱི་ཤོག་ལྷེ་གཅིག་ཆད)
འདི་ནི་སྤྲོ་སྣང་གིས་དབེན་པའི་ཀོག་ཧྥེ་ཁང་ཞིག་མ་ཡིན། དེ་ལྟ་དེ་ལྟར་རོ། །བདག་
གིས་བསམས་ན་སྐུ་མགྲོན་ཕལ་མོ་ཆེས་གནས་དེར་སེམས་པའི་ལོངས་སྤྱོད་ཟད་མཐའ་
མེད་པ་མྱོང་ཐུབ།
ཁོ་གཉིས་མུན་པ་ཤིན་ཏུ་ནག་པའི་ཐང་ཆེན་ཞིག་ཏུ་སླེབས། དེ་ནི་ཁོ་གཉིས་གནས་
སའི་ལམ་ཆེན་གྱི་གཞོགས་གཅིག་ནས་རྒྱང་རིང་དུ་བསྲིངས་པའོ། །གང་ལགས་ཤེ་ན།
ལམ་ཆེན་གྱི་གཞོགས་ཅིག་ཤོས་ཀྱི་ས་བབ་ཇེ་མཐོར་གནས་པས་སོ། །དེ་ལྟར་ཐང་ཆེན་གྱི་
གཞོགས་གཅིག་ནས་མུ་མཐུད་མདུན་དུ་བསྐྱོད། ཁང་པ་སྟར་པ་རེ་རེ་བཞིན་མཐོང་ལམ་
ན་འཆར་ཞིང་། དེ་དག་གི་ཁུགས་པར་སླར་ཡང་ཁང་པ་སྟར་པ་གཉིས་ཀྱང་མཆིས་སོ། །
སྤྱིར་ཐག་ཉེའི་སར་འགྱངས་ཁྱད་ཤིན་ཏུ་རིང་མོད། མཐར་ཐག་རིང་སའི་མུ་མེད་གནམ་
སའི་བར་གཞི་གཅིག་ཏུ་འདྲེས་སོང་། ཁང་པ་ཕལ་མོ་ཆེའི་དཔངས་ཧ་ཅང་དམའ། མི་
བགྲོད་ལམ་བུ་དང་། ཚོང་ཁང་ཡང་མཐོང་རྒྱུ་མེད་ཅིང་། ཤིང་རྟའང་མེད་དོ། །ཁོ་གཉིས་
སྐྱོད་བཞིན་པའི་སྲང་ལམ་དེའི་སྣེ་མོའི་སྡོང་རྒན་ཞིག་གི་འོག་ཏུ་ཤེལ་ལས་གྲུབ་པའི་བུད་
མེད་ཀྱི་སྣང་བརྙན་ཞིག་མཆིས། སྒང་དུ་ཨ་ལོང་ན་བཏགས་པའི་གློག་སྒྲོན་ཡང་འཚེར་
ཏོ། །དེ་ལྟའི་མུན་ནག་ཀློང་མེ་སྟག་གཉོམ་པོའི་ཚུལ་གྱིས་བཀྱེའོ། །འོན་ཏེ་མཐའ་བཞིའི་ཕྱི་
རོལ་ནི་མུན་པའི་བླ་བྲེས་ཡོངས་སུ་བཀླུབས་པའི་ངང་ཚུལ་འཆང་ངོ་། །
“འོན་ཏེ་ད་ལྟ་ཤིན་ཏུ་འཕྱིས་དྲགས་སོང་། ཁྱོད་ཀྱིས་བདག་ལ་གསང་ཞིང་། བསམ་
གཟས་ཏེ་མེ་འཁོར་ནར་འགྱངས་བྱས་སམ། ཅིའི་ཕྱིར།”
(འདིར་མ་རྩོམ་གྱི་ཤོག་ལྷེ་གཅིག་ཆད)
“རེད། ཕེའར་ཁེ་སི་ཧོ་ཝུས་བྱས་སོ། །དེ་འདྲའི་མི་ཨང་།”
“བདག་གིས་བསམས་ན། མིང་འདི་པེར་ཐེའི་འཕྲིན་ཡིག་ནས་མཐོང་མྱོང་། ཁོ་ནི་
199འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྕགས་ལམ་ཆེད་ལས་ཀྱི་དངོས་སྦྱོང་བཟོ་པ་ཞིག་གོ །ཨེ་རེད།”
“རེད། ལྕགས་ལམ་ཆེད་ལས་ཀྱི་དངོས་སྦྱོང་བཟོ་པའོ། །ཁོ་ནི་སུས་མཐོང་ཡང་ཞེན་
པ་ལོག་པའི་མི་ཞིག་གོ །ཅི་སྟེ་ཁྱོད་ཀྱིས་ཁོའི་ཤ་རྡོག་འདྲ་བའི་སྣ་ཁུང་དེ་མཐོང་ཚེ། བདག་
གིས་བཤད་པ་ཡེ་ནས་ནོར་མེད་པ་རྟོགས་སྲིད། བདག་གིས་ཁྱོད་ལ་བཤད་ན། ཅི་སྟེ་མི་དེ་
དང་ལྷན་ཅིག་ཞིང་ཐང་དུ་བསྐྱོད་ན། འོ། ཁོ་ལས་གནས་སྤར་ཟིན། བདག་གིས་བསམས་
ན། བདག་གི་རེ་བར་གཟའ་འཁོར་རྗེས་མར་གནས་འདི་ནས་ཁ་བྲལ་ན་ཅི་མ་རུང་།”
“ཁྱོད་ཀྱིས་ད་གིན་བདག་ལ་ཞག་སྡོད་བྱོས་ཞེས་མ་སྨྲས་སམ། བདག་གིས་བསམས་
ན། དེ་ལྟར་མི་འོས། ཅིའི་ཕྱིར་ཞེ་ན། བདག་གིས་དོ་ནུབ་ངེས་པར་དུ་འབྱོར་རྒྱུའི་འཕྲིན་
ཡིག་སྤྲིངས་པས་ཁོ་ཚོས་བདག་ལ་སྒུག་སྲིད།”
“འདི་ནི་ཤིན་ཏུ་སླ་སྟེ། ཁྱོད་ཀྱིས་ཏར་འཕྲིན་ཞིག་སྤྲིངས་ན་ཆོག་
“ཡ་ཡ། དེ་ལྟར་བྱས་ནའང་ཆོག འོན་ཏེ་བདག་མ་ཕྱིན་ན་མི་འགྲིག ད་དུང་ངལ་
བས་ཀྱང་དུབ་བོ། །བདག་ཕྱིན་ན་ཅིས་ཀྱང་དགའ་འོ། །ཅི་སྟེ་ཏར་འཕྲིན་སྤྲིངས་ཚེ། ཁོ་
ཚོར་སེམས་ཚེགས་འབྱིན་སྲིད། ད་དུང་བདག་ཅག་གང་དུ་འགྲོའོ། །”
“ཁྱོད་ཕྱིན་ན་ལེགས། བདག་གིས་ད་གིན་ཞག་སྡོད་བྱས་ན་སྙམ་པ་ཙམ་མོ། །བདག་
ཀྱང་དེ་རིང་ཁྱོད་དང་ལྷན་འཛོམས་མི་ནུས། ཅིའི་ཕྱིར་ཞེ་ན། བདག་ངལ་ཅིང་དུབ་ལ།
རྣམ་རིག་ཀྱང་མི་གསལ་བས་སོ། །ད་གིན་ཁྱོད་ལ་འཆད་རྒྱུ་བརྗེད་འདུག བདག་གིས་
ཁྱོད་ལ་མཐའ་མའི་གྱེས་ཕྱག་འབུལ་ལོ། །བདག་ནི་ཁྱོད་དང་ལྷན་ཅིག་རླན་ཤིག་ཤིག་གི་སྤྱི་
གླིང་འདིར་བགྲོད་མི་འདོད་པ་སྟེ། འཕྲལ་མར་ཆི་རོ་མན་ལ་ཐུག་འདོད་པས་སོ། །ད་ལྟ་ཆུ་
ཚོད་དྲུག་དང་སྐར་མ་དྲུག་གོ །ད་དུང་བགྲེས་སོང་གི་ཁྱིམ་དུ་འགྲོའོ། །འོ། བདེ་མོ། ལྗོངས་
རྒྱུ་སྤྲོ་པོ་ཡོང་བར་སྨོན། བདག་གི་ཚབ་བྱས་ཏེ་ཁོ་ཚོར་འཚམ་འདྲི་བྱོས།”
རོ་མིང་ཐས་ཁ་ཕྱིར་བསྐོར་ཅིང་། མིག་གི་སྐྱེལ་ཐུང་དང་སྦྲགས་སྐད་ཅིག་ཉིད་དུ་
200ཁོའི་ཁ་སྤྲོད་ཀྱི་ལམ་བུར་ཆས་སོང་།
“བདེ་མོ།” ལ་པཎ་གྱིས་སྨྲས།
གཟུགས་འགྱུར་ཟིན་ཐོ།
རོ་མིང་ཐས་རྒྱང་རིང་ནས “ཝ་ཡེ། ཨེ་ཏ་ཝར་ཏ། ཁྱོད་ཀྱིས་ཐོས་སམ། ཆར་གདུགས་
མ་ཕུགས། ཆར་པ་སྔ་ས་ནས་འབབ་མཚམས་ཆད་འདུག ད་གིན་ཁྱོད་ལ་བཤད་རྒྱུའི་ཁོམ་
པ་མ་བྱུང” ཞེས་བོས།
ལ་པཎ་གྱིས་ཨ་ལན་མ་བསློགས་པར་ཆར་གདུགས་བསྡུས། ཆར་སྤྲིན་སྟུག་པོས་
དཀྲིགས་པའི་ནམ་མཁའ་ཁོའི་མགོ་ཐོག་ན་མཆིས་སོ་
པ། །
ཅི་སྟེ་བདག་གིས་མེ་འཁོར་ནོར་ཏེ་བསྡད་ན་ཅི་འདྲའི་དགའ་ཨང་། ལ་པཎ་གྱིས་དེ་
ལྟར་སེམས་ཀྱིན། དེས་ན་བདག་གི་ལྗོངས་རྒྱུའི་མགོ་བརྩམས་མ་ཐག་ཡིན་ཞིང་། ཅི་སྟེ་
ནོར་འཛོལ་བྱུང་བ་རྟོགས་རྗེས་སླར་ཡང་ས་ཚིགས་འདི་ནས་མགོ་བརྩམས་ན་ཅི་ཞིག་
བྱ། སྐབས་དེར་ཁོའི་སེམས་པ་སྐྱིད་བྱུང་། མ་གཞིར་གནས་དེ་ནི་རོ་མིང་ཐས་བཤད་པ་
ལྟར་ཡིན་ན། འདི་ནི་བྱ་བ་ཐབས་རྡུགས་ཤིག་མིན་སྲིད། དེ་ལྟར་ན་མི་རྣམས་ཀྱིས་ཁང་
པའི་ནང་ལ་བསྡད་པ་གང་ཞིག ཕྱི་རོལ་དུ་ཡང་སྙིང་མི་སུ་ཞིག་གང་དུ་ཡོད་པ་གསལ་
པོར་རྟོགས་མི་བཏུབ་པ་སྟེ། ཉེ་འཁོར་གྱི་མཁར་ཤུལ་ཀློང་དུ་འཆམ་འཆམ་ལ་འགྲོ་རྒྱུའི་
དུས་ཆད་སྔ་ས་ནས་བཏབ་ཅིང་། དེ་ལྟར་སྐྱོད་བཞིན་ཡོད་པས་སོ། །ཐམས་ཅད་ཀྱིས་དེ་
ལྟའི་བྱེད་སྒོར་མི་དགའ་མི་སྲིད་ཅིང་། མི་འགྲོ་མི་སྲིད་དོ། །ཅི་སྟེ་གནའ་ཤུལ་གྲགས་ཅན་
འདི་འདྲ་མེད་ན་དུས་ཆད་འདེབས་མི་སྲིད་པ་སྟེ། དུས་ལྟར་ལྷན་འཛོམས་བྱ་རྒྱུ་ནི་ཤིན
ཏུ་དཀའ་བས་སོ། །བྱེ་བྲག་ཏུ་མི་ཞིག་གིས་གློ་བུར་དུ་དམ་བཅའ་རྩིས་མེད་ཀྱིས་ཤུལ་ཐག་
རིང་བའི་ལྗོངས་རྒྱུར་བཞུད་ཅིང་། བྲན་མོ་འཚམ་འདྲིར་མངགས་ཚེ། མི་དེ་དག་ཡི་གེ་
འབྲི་བའམ། ཡང་ན། དཔེ་ཀློག་གི་བདེ་བར་རོལ་སྲིད། དེ་འདྲའི་གདན་ཞུར་དང་ལེན་མ་
བྱས་ནའང་ཆོག འོན་ཏེ་བདག་གིས་བསྒྲུབ་ཐུབ་མིན་མི་ཤེས། གང་ལགས་ཤེ་ན། འདི་ནི་
201འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་གིས་བསམས་པ་ལྟར་ལས་སླ་མོ་ཞིག་གཏན་ནས་མིན་པས་སོ། །ད་ལྟ་བདག་གཅིག་
པུ་ཡིན་ན་ཅི་ཞིག་བྱ་འདོད་ཀྱང་ཆོག ཐ་ན། ད་ལྟ་ལྟག་ལོག་བརྒྱབ་ཀྱང་ཆོག་པ་སྟེ།
གནས་དེར་བདག་ལ་འཚམ་འདྲིར་ཡོང་མཁན་དང་། ངལ་དུབ་སྒོས་ཐག་རིང་གི་ལྗོངས་
རྒྱུར་འགྲོ་མཁན། དེ་བཞིན་སོ་ནམ་ལས་ལ་འཇུག་མཁན། གཏེར་ཁ་སྔོག་མཁན་སོགས་
གཅིག་ཀྱང་མེད་པས་སོ།
།མདོར་ན་ངོ་ཤེས་རྙིང་པ་ཡིན་ཡང་སུར་ཡང་གདེང་ཚོད་ཀྱིས་
དབེན་ནོ། །རོ་མིང་ཐ་བདག་ལ་མཛའ་ཞིང་བརྩེ་བ་མ་ཡིན་ནམ། ཁོས་བདག་ལ་གནས་
ཚུལ་འགའ་སྨྲས། དེ་དག་ཀྱང་ཁོས་བཤད་པ་ལྟར་བདག་གི་མིག་མདུན་དུ་མངོན་པ་ལྟར་
རོ། །ཁོས་བདག་ལ་འཚམ་འདྲི་དང་། ལྗོངས་རྒྱུར་བཞུད་རོགས་བྱས་ཀྱང་། བདག་གི་
གནས་ཚུལ་གང་ཡང་ཤེས་འདོད་མེད་ཅིང་། འབྲེལ་ཡོད་ཀྱི་བྱ་བ་ཅི་ཡང་མ་དྲིས་སོ། །ད་
ལྟ་གློ་བུར་དུ་བདག་དང་གྱེས་མོད། བདག་གིས་ཁོར་གནོད་པའི་ལྐོག་ལབ་ཚིག་འབྲུ་ཙམ
ཡང་མ་བརྒྱབ། བདག་གིས་དོ་ནུབ་གྲོང་ཁྱེར་དུ་ཞག་སྡོད་བྱ་རྒྱུ་ཁས་མ་འཆེས་ཀྱང་། འདི་
ནི་ལུགས་མཐུན་གྱི་བྱ་བ་ཡིན་པ་གང་ཞིག ཁོར་ཕོག་ཐུག་ཅི་ཡང་འཁེལ་མི་སྲིད་པ་སྟེ།
ཁོ་ནི་བློ་གྲོས་ཀྱི་འཇུག་པ་ཡངས་པའི་མི་ཞིག་ཡིན་པའི་ཕྱིར་རོ། །
མེ་འཁོར་ས་ཚིགས་ཀྱི་ཅོང་སྒྲ་གྲག་བྱུང་། ཆུ་ཚོད་དང་པོ་དང་སྐར་མ་དྲུག་གོ །ལ་
པཎ་གྱིས་གོམ་ཁ་བསྒྱུར་མཚམས་བཞག ཅིའི་ཕྱིར་ཞེ་ན། ཁོའི་སྙིང་ག་ལུ་གུ་ལྟར་ལྡིང་
བས་སོ། །དེ་ནས་སྤྱི་གླིང་གི་རྫིང་བུའི་གམ་ནས་འཚུབ་ཆ་ཆེན་པོས་བསྐྱོད། གཡས་གཡོན་
དུ་འཁྲི་ཤིང་འཛིང་ཞིང་། གློག་འོད་མི་གསལ་བའི་ལམ་ཆུང་དོག་པོ་ཞིག་ཏུ་སླེབས། སླར་
ཡང་རྐུབ་སྟེགས་མང་པོ་མཆིས་པའི་ཐང་ཆེན་ཞིག་བརྒྱུད་རྗེས་གོམ་ཆུང་སྤོས་ཏེ་ལྕགས་
ཀྱི་དྲ་མིག་ཅན་གྱི་སྒོ་མོ་ཞིག་འཛུལ། སྲང་ལམ་ནས་ལམ་ཆེན་བརྒྱུད་ཅིང་། མཐར་གོམ་
ཞེང་ཆེན་པོས་མེ་འཁོར་ས་ཚིགས་ཀྱི་སྒོ་ཆེན་འཛུལ། དུས་ཡུན་གང་ཙམ་འགོར་རྗེས་
སྐར་ཁུང་ཞིག་གི་གམ་དུ་འབྱོར། ཁོས་ཀྱང་ག་ལེར་བརྡུངས་པས་ལྕགས་ལམ་ལས་བཟོ་པ་
202ཞིག་གིས་མགོ་བོ་ཕྱིར་བསྲིངས་ཏེ།
གཟུགས་འགྱུར་ཟིན་ཐོ།
འདི་ནི་མཇུག་མཐའི་སྐར་ཆ་གཅིག་གོ་ཞེས་སྨྲས། དེ་
ནས་མེ་འཁོར་གྱི་འཛིན་དང་། ཕྱིར་བསློགས་པའི་དངུལ་ལོར་དག་ཤེལ་དྲའི་སྟེགས་བུར་
བཞག་གོ །ལ་པཎ་གྱིས “བཀའ་དྲིན་ཆེ། བཀའ་དྲིན་ཆེ" ཞེས་སྨྲས་སོ། །སྐབས་དེར་སྒོ་
འཛིན་བཤེར་མཁན་མ་རྙེད་པས་འཁོར་སྒམ་གྱི་སྐས་གདང་འགོས། གོམས་གཤིས་ལྟར་
ཐོག་མར་རས་སྒམ་བང་རིམ་མཐོ་ཤོས་སུ་བཞག དེ་ནས་གོམ་པ་འགའ་སྤོས། ལག་པ་ཡ་
གཅིག་གིས་ཆར་གདུགས་དང་། གཅིག་ཤོས་དེས་རས་སྒམ་གྱི་ལག་འཇུ་དམ་པོར་བཟུང་།
འཁོར་སྒམ་གྱི་ནང་དུ་ཚོམས་ཆེན་གྱི་གློག་འོད་འཕྲོ་ཞིང་། ཤེལ་དྲ་ཡོད་ཚད་དམ་པོར་
བརྒྱབ་ཡོད་པས་གློག་འོད་ཀྱི་འཇའ་རིས་དང་། ཆར་ཐིགས་ཀྱི་རྗེས་ཤུལ་སྐྱ་བོ་གསལ་པོར་
འཆར་འོངས། ཆར་པ་ད་དུང་ཟིམ་ཟིམ་དུ་འབབ་ཀྱིན་འདུག ལ་པཎ་གྱིས་འཁོར་སྒམ་གྱི་
སྒོ་བརྒྱབ་སྟེ་མདོག་སྨུག་ཅིང་། དབྱིབས་རིང་བའི་གྲལ་མཐའི་ཤིང་གི་རྐུབ་སྟེགས་སྟོང་པ་
དེའི་སྒང་བསྡད། འོན་ཏེ་ས་ཚིགས་ཀྱི་ཅ་ཅོ་འུར་ཟིང་སྔར་བཞིན་གྲག་འོངས། ཁོས་འགྲུལ་
པ་མང་པོའི་སྒལ་གཞུང་དང་། ལྟག་པ་མཐོང་ཞིང་། དེ་དག་གི་སྲུབས་ཀ་ནས་ཁ་སྤྲོད་ཀྱི་
རྐུབ་སྟེགས་རིང་པོའི་སྒང་གི་འགྲུལ་པའི་གདོང་པའང་མཐོང་ཐུབ། དེ་བཞིན་དུ་ཐའི་དུ་
བའི་རྒྱུ་ཕྱོགས་ཀྱང་འཆར་རོ། །འགྲུལ་པ་ཚོས་རྟག་ཏུ་སྡོད་ས་བརྗེ་བ་དང་། ཡང་ན། རྐུབ་
སྟེགས་རིང་པོའི་སྟེང་གི་དྲ་ཕད་ཆུང་ངུའི་ནང་གི་རྡོག་ཁྲེས་དྲ་ཕད་གཞན་དུ་བླུག་གོ །ཅི་
སྟེ་དབྱུག་པའམ། སྒམ་གྱི་ལྕགས་རྭ་ཕྱིར་འབུར་ན་གང་དེའི་བདག་པོར་དྲན་སྐུལ་བྱེད་
ཅིང་། དེས་ཀྱང་ལེགས་བཅོས་བྱའོ། །ལ་པཎ་གྱིས་ཀྱང་ཞིབ་འདང་རྒྱག་གིན་རས་སྒམ་
རྐུབ་སྟེགས་ཀྱི་འོག་ཏུ་བཅུག་གོ །
ཁོའི་གཡོན་གྱི་ཤེལ་དྲའི་གམ་དུ་སྐུ་ཞབས་གཉིས་ཁ་སྤྲོད་དུ་བསྡད་དེ་ཟོག་གོང་
གླེང་བཞིན་མཆིས། “ཁོ་ཚོ་ནི་ཡུལ་སྐོར་བྲིན་ཚོང་པའོ། །” ཁོས་དེ་ལྟར་བསམས་ཤིང་།
དབུགས་རིང་ཕྱུངས་ཀྱིན་དེ་དག་ལ་ཅེར། ཁོ་ཚོ་སྦྱིན་བདག་གིས་སྡེ་པར་མངགས་ཀྱང་
203འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསྐྱོད་དགོས། ཁོ་ཚོས་མེ་འཁོར་ལ་བསྡད་དེ་སྡེ་པ་རེ་རེ་དང་། ཚོང་ཁང་རེ་རེ་བཞིན་
བསྐྱོད་དགོས། སྐབས་རེར་ཤིང་རྟར་ཞུགས་ཏེ་སྡེ་པ་རེ་རེ་བཞིན་བགྲོད་དོ། །དེ་ལྟར་གནས་
ཤིག་ནས་གནས་གཞན་ཞིག་ཏུ་བསྐྱོད་དེ་ཟོག་གོང་རྩོད་དགོས། ཟོག་གོང་ཁོ་ན་གླེང་རྒྱུ་ནི
གང་དག་གི་བྱ་གཞག་གོ །ཅི་འདྲའི་སྐྱིད་སྣང་ཅན་གྱི་ལས་རིགས་འདི་གཉེར་དུས་མི་ཞིག་
གིས་སྤྲོ་སེམས་འཁོལ་པོས་འབད་བརྩོན་མི་བྱེད་མི་སྲིད།
གཞོན་ནུ་དེས་གློ་བུར་དུ་དོར་མའི་ཁུག་མ་ལས་ཟིན་དེབ་ཅིག་བཏོན་ཅིང་། གོམས་
གཤིས་ལྟར་ལྕེ་རྩེས་མཛུབ་མོ་བརླན། དེ་ནས་ཤོག་ལྷེ་རེ་རེ་བཞིན་བསློགས། མཐར་ཤོག་ལྷེ་
གཅིག་གི་ངོས་སུ་མཛུབ་མོ་བཙུགས་པའི་འགྲོས་ལྟར་བཀླགས། ལྟག་པ་དགྱེ་ནས་ལ་པཎ་
ལ་ཅེར། དེ་ལྟར་སྲིང་སྐུད་ཀྱི་རིན་གོང་གླེང་ངོ་། །ཅེར་ཚུལ་འདི་ནི་མཐོང་ལམ་བརྗེ་མི་
འདོད་པར་གནས་ཤིག་ཏུ་ཨུ་ཚུགས་ཀྱིས་ཅེར་བའམ། ཡང་ན། ཅི་ཞིག་བརྗེད་ངས་དབང་
དུ་འགྲོ་བར་དོགས་པ་ལྟར་སྨིན་མ་བསྡུས་ཏེ་ཅེར་རོ། །
ཁོའི་གཡོན་ལག་ཏུ་ཟིན་དེབ་བཟུང་ཞིང་། གུང་མཛུབ་ཀློག་མཚམས་ཀྱི་ཤོག་ངོས་
དེར་བཙུད། དེ་ནི་སླར་འཚོལ་བདེ་ཕྱིར་རོ། །ཟིན་དེབ་མཚམས་མ་ཆད་པར་འགུལ་བ་སྟེ།
ཁོའི་ལག་པ་བར་སྣང་དུ་དཔྱངས་པས་སོ། །མེ་འཁོར་མདུན་དུ་བགྲོད་པའང་ལྕགས་ལམ་
ཐོ་བས་རྡུང་བཞིན་པའི་སྒྲ་དང་ཅིས་མི་མཚུངས།
བྲིན་ཚོང་པ་གཞན་དེས་རྐུབ་སྟེགས་ལ་བསྙེས་ཏེ་གཟབ་ཉན་བྱས། སྐབས་རེར་མགོ་
བོ་ལྕོག་གོ །དེ་ནི་ཁོས་ཅི་བཤད་ལ་མོས་པ་མེད་ཅིང་། ཅུང་ཙམ་ནས་རང་གི་བསམ་འཆར་
སྨྲ་འདོད་པའི་ངང་ཚུལ་འཛིན་ནམ་འཕྱང་མོ་ཉུག
ལ་པཎ་གྱིས་ལག་པ་པུས་མོའི་སྒང་བཞག་ཅིང་། ལུས་སྟོད་མདུན་དུ་ནུར་ཏེ་བྲིན་
ཚོང་པ་དེ་གཉིས་ཀྱི་མགོ་བོའི་དབུས་ཐད་ཀྱི་ཤེལ་དྲ་ལས་ཅེར་བས་རྒྱང་རིང་གི་གློག་འོད་
ལམ་ལམ་འཚེར་བ་མཐོང་། དེ་ལྟའི་སྐད་ཅིག་མར་ཁོ་གཉིས་ཀྱིས་ཁ་བརྡ་ཅི་ཞིག་བྱས་པ་
204གཟུགས་འགྱུར་ཟིན་ཐོ།
ཅིས་ནས་ཀྱང་མ་གོ དེའི་ཕྱིར་ཟོག་གོང་གི་ཤེས་བྱ་མང་པོ་རྟོགས་དགོས་པར་འདོད། དེའང་
ཕ་རོལ་པོའི་ལག་གི་དངོས་པོ་མཐོང་མ་ཐག་རིན་གོང་ཅི་ཡིན་སྨྲ་ཐུབ་པ་ལྟར་རོ།
།སྐབས་
དེར་སྡེ་པ་རེ་རེ་བཞིན་མཐོང་ལམ་ན་འཆར་ཞིང་། ཡང་རེ་རེ་བཞིན་དལ་བུར་ས་གཞིའི་
ཕང་བར་ཡལ་བར་གྱུར་ཏོ། །
འཁོར་སྒམ་གྱི་གྲུ་ཟུར་ཞིག་ཏུ་སྐྱེས་པ་གཟུགས་རིང་ཞིག་འགྲེངས་འདུག དེས་ལག་
ཏུ་ཤོག་སྦག་བཟུང་སྟེ། “ཝ་ཡེ། མ་རི། ཁྱོད་ཀྱིས་ཚི་ལེན་ཁྲ་ཁྲ་དེ་བླུག་གམ” ཞེས་དྲིས།
“བླུག་གོ །” ལ་པཎ་གྱི་ཁ་སྤྲོད་དུ་བསྡད་པའི་བུད་མེད་དེས་གཉིད་ངད་མ་སངས་
པའི་ཚུལ་གྱིས་ཁོར་སྨྲས་པ་ལྟར་ལན་བཏབ། “ཁྱོད་རོ་པན་ཚི་རོའི་ཚོང་འདུས་ལ་
འགྲོའམ། “བྲིན་ཚོང་པ་གྲུང་ཤ་དོད་པོ་དེས་མོར་དྲིས། “ཡིན། རོ་པན་ཚི་རོར་འགྲོའོ། །
“ད་ཐེངས་ཚོང་འདུས་ཆེན་མོ་ཞིག་འདུ་སྐད།" མོ་གཉིད་ངད་ཀྱིས་བཟིར་ཏེ་མགོ་བོ་
གུག་ཅིང་། ལང་ཚོའི་མཁུར་ཚོས་ཀྱི་མདངས་རྣམ་པར་བཀྲའོ། ། “མོ་ནི་ལང་ཚོ་དར་ལ་
བབས་པ་ཞིག་གོ །” བྲིན་ཚོང་པ་དེས་སྨྲས།
ལ་པཎ་གྱིས་ཁུག་མ་ནས་སྒོ་འཛིན་ཚོང་མཁན་གྱིས་ཁོར་སྤྲད་པའི་དངུལ་ལོར་ཕྱིར་
བླངས་ཤིང་། མཐེ་བོང་དང་གུང་མཛུབ་བར་ཡུན་རིང་ཉར། དེ་ནས་རེ་རེ་བཞིན་བརྩིས།
ཡང་ཇི་མི་སྙམ་པར་གོང་མའི་འདྲ་པར་ལ་བལྟས་ཤིང་། ལྟག་རྒྱབ་ཏུ་དཔྱངས་པའི་ཅོད་
པན་ཏེ། དར་སྐུད་ཀྱིས་བསླེས་པའི་ཕྱེ་ལེབ་དབྱིབས་ཀྱི་མདུད་པ་དེར་ཡུན་རིང་ཅེར།
མཐར་དངུལ་ལོར་ཁུག་མ་ནག་པོ་ཞིག་ཏུ་བླུགས་སོ། །ད་གིན་ངོ་ཤེས་པའི་བྲིན་ཚོང་པ་
དེས་ཀྱང “དེ་གཉིས་ཁྱོ་ཤུག་ཨེ་རེད། ཁྱོད་ཀྱིས་བཤད་པ་བདེན་ནམ” ཞེས་དྲིས། སྐབས་
དེར་མེ་འཁོར་བགྲོད་མཚམས་བཞག་པས་ཙིར་
་བཞག་པས་ཙིར་སྒྲ་འཇགས་ཤིང་། འཁོར་སྒམ་གྱི་ལས་བཟོ་
པས་སྐད་མགོ་མཐོན་པོས་ས་མིང་ཞིག་བོས་བྱུང་། ལ་པཎ་གྱིས་བྲིན་ཚོང་པ་དེར་ལྟ་གིན་
ལན་ཅི་ཡང་མ་བཏབ།
205འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མེ་འཁོར་ག་ལེར་བགྲོད་མགོ་བརྩམས་སོང་། འགྲུལ་པ་ཚོས་འཁོར་ལོ་ལྕགས་ལམ་ལ་
བརྡར་བའི་རྣམ་པ་འཆར་ལོས་ཐུབ། དེ་ནས་ཅང་མ་འགོར་བར་བྱ་འཕུར་བ་ལྟར་གཤོང་
ས་ཞིག་གི་གམ་ནས་བགྲོད། མཐོང་ལམ་ན་འཆར་བའི་ཤེལ་དྲའི་ཕྱི་རོལ་གྱི་ཟམ་ཆེན་དེའི་
ཟམ་གདུང་ཡང་རེས་གསལ་རེས་མོག་ཚུལ་གྱིས་འཆར་རོ། །
ད་ལྟ་མེ་འཁོར་ཤིན་ཏུ་མགྱོགས་པས་ཁོའི་སེམས་པ་སྐྱིད་པ་སྟེ། ཁོ་ནི་གནས་དེར་ཞག་
སྡོད་བྱ་མི་འདོད་པས་སོ། །ཅི་སྟེ་གནས་དེའི་མུན་པ་ནག་ཅིང་། མཆེད་གྲོགས་དམ་པ་མེད་
པ། ཁྱིམ་དང་ཁ་ཐག་ཤིན་ཏུ་རིང་ན་ཉིན་མོའང་སེམས་རྣལ་དུ་ཕོབ་ཐབས་མེད་སྲིད། དེ་
ལྟར་ན། ས་ཚིགས་རྗེས་མའམ། ཁོ་བགྲོད་བྱའི་སྡེ་པའང་ཅི་འདྲ་ཞིག་ཡོད་དམ།
བྲིན་ཚོང་པ་དེའི་སྐད་མགོ་གློ་བུར་དུ་ཇེ་མཐོར་སོང་། “སྐུ་ཞབས། ཁྱོད་ཀྱིས་ཀྱང་
བདག་ལྟར་གསལ་པོར་ཤེས་སྲིད། བཟོ་གྲྭའི་སྦྱིན་བདག་ཚོས་ལུང་ཁུག་ཏུ་མི་མངགས་
ཤིང་། མི་ཆོས་ལས་འདས་པའི་ཚོང་པ་ཁྲེལ་མེད་དག་འཚོལ་ལོ། །ཁྱོད་ཀྱིས་བསམས་
ན། ཁོ་ཚོས་ཚོང་པ་དེ་དག་དང་། བདག་ཅག་སྡེབ་ཚོང་པར་སྤྲད་པའི་ཟོག་གོང་གཅིག་
མཚུངས་སུ་ཨེ་འདོད། སྐུ་ཞབས། བདག་གིས་ཁྱོད་ལ་འཆད་ཆོག རྦད་དེ་གཅིག་མཚུངས་
མིན་ནོ། །བདག་གིས་ཁ་སང་གཞི་ནས་མཐོང་བྱུང་། ཤོག་དཀར་ངོས་ཀྱི་ཡིག་ནག་མཐོང་
བྱུང་། བདག་གིས་བསམས་ན། འདི་ནི་བྱ་སྤྱོད་ཐ་ཤལ་ཅན་འབའ་ཞིག་གོ །ཁོ་ཚོས་བཤུ་
གཞོག་བྱས་སོ། ། དེ་ལྟའི་གནས་བབ་ཏུ་བདག་ཅག་གིས་ཚོང་འགྲུལ་རྩོམ་མི་སྲིད། ཁོ་ཚོས་
བཤུ་གཞོག་བྱས་སོ” ཞེས་སྨྲ་གིན་ལ་པཎ་ལ་ཅེར། ཁོར་མིག་རྐོང་མཆི་མས་བསྐངས་པར་
སེམས་སྡུག་མེད་ཅིང་། མཛུབ་རྩེས་མཆུ་ཏོ་ཡང་སེ་མནན་པ་སྟེ། ཞེ་སྡང་དྲག་པོས་ཀུན་ཏུ་
འདར་བས་སོ། །དེ་དུས་ལ་པཎ་གྱིས་ལུས་པོ་རྒྱབ་ཕྱོགས་སུ་ནུར་ཅིང་། མཛུབ་མོའི་རེག་བྱ་
འཇམ་པོས་ཁོའི་སྨ་རར་བྱིལ་བྱིལ་བྱས།
ཁ་སྤྲོད་ཀྱི་ཚོང་པ་བུད་མེད་དེ་གཉིད་ལས་སད། མོས་འཛུམ་ཆུང་ཤིག་སེས་ལག་པ་
206གཟུགས་འགྱུར་ཟིན་ཐོ།
དཔྲལ་བར་རེག བྲིན་ཚོང་པའི་སྐད་མགོའང་ཇེ་དམར་གྱུར། བུད་མེད་དེས་སླར་ཡང་རོ་
སྟོད་ནུར་བར་བསམས་ན་མུ་མཐུད་སྐྱིད་པོའི་གཉིད་དུ་ཡུར་འདོད་པ་འདྲ། མོས་རོ་སྟོད་
ཁུག་མའི་སྒང་ཁེན་ཏེ་དབུགས་རིང་ཕྱུངས་ཤིང་། འཚང་རའང་སྨད་ཤམ་དམ་པོའི་ཕག་
ནས་མངོན་བྱུང་།
མོའི་རྒྱབ་ཏུ་སྐུ་ཞབས་ཤིག་སྟེ། ལྗོངས་རྒྱུའི་ཞྭ་མོ་གྱོན་ཅིང་། ཚགས་པར་ཀློག་བཞིན་
པའི་སྐུ་ཞབས་ཤིག་བསྡད་འདུག ཁ་སྤྲོད་ཀྱི་བུ་མོ་དེ་གང་དེའི་གཉེན་ཉེ་ཡིན་སྲིད། མོས་
ཤེལ་དྲ་འབྱེད་རྒྱུའི་རེ་ཞུ་བྱས་པ་སྟེ། མོ་ཤིན་ཏུ་འཚིག་པས་སོ། །ཁོས་ལྟག་པ་ཡང་མ་དགྱེ་
བར་ཚགས་པར་ཀློག་མཚམས་འདི་ཚར་ན་མྱུར་དུ་སྒོ་ཕྱེའོ་ཞེས་སྨྲས་ཤིང་། མོར་ཀློག་
མཚམས་ཅི་ཡིན་མཛུབ་མོས་བསྟན།
ཚོང་པ་བུད་མེད་དེ་མུ་མཐུད་གཉིད་ཁུག་ཐབས་བྲལ་བས་རོ་སྟོད་འདྲོང་པོར་བསྡད་
ཅིང་། ཤེལ་དྲའི་ཕྱི་རོལ་དུ་ཅེར། དེ་ལྟར་འཁོར་སྒམ་ཀླད་དུ་བཞག་པའི་སྒྲོན་མེའི་མེ་སྟག་
ལ་ཡུན་རིང་ཅེར་རོ། །སྐབས་དེར་ལ་པཎ་གྱིས་མིག་བཙུམ་བྱུང་།
ཁོས་མིག་གདངས་ནས་ལྟ་དུས། ཚོང་པ་བུད་མེད་དེས་ཤིང་ཏོག་གི་བསྣུར་མ་ཁམ་
མདོག་བྱུགས་པའི་བག་སོབ་ཅིག་ལ་སོ་འདེབས་བཞིན་མཆིས། མོའི་གམ་གྱི་འབོག་སྒྲིལ་
ཡང་ཁ་ཕྱེ་འདུག བྲིན་ཚོང་པས་ཁ་རོག་གེར་སི་གར་འཐེན་ཞིང་། རྒྱུན་ཆད་མེད་པར་
དུ་སྣེའི་ཐལ་ཕྱེ་རྡེབ་བཞིན་འདུག ཅིག་ཤོས་དེས་གྲི་གུས་བྲང་ཁར་བཏགས་པའི་ཆུ་ཚོད་
ཅིག་གི་ངོས་སུ་བྲད་བྲད་བྱའོ། །དེ་ལྟའི་སྒྲས་འགྲུལ་པ་ཚོའི་རྣ་བ་མི་སུན་མི་སྲིད།
ལ་པཎ་གྱིས་མིག་ཇི་ལྟར་བཙུམས་ཀྱང་། སྔར་བཞིན་ལྗོངས་རྒྱུའི་ཞྭ་མོ་གྱོན་པའི་
སྐུ་ཞབས་དེས་ཤེལ་དྲ་འབྱེད་བྱེད་ཀྱི་ཐག་སྣེ་འཐེན་པ་མཐོང་། བསིལ་ཞིང་འཇམ་པའི
མཁའ་རླུང་ལྡང་ཞིང་། རྩྭ་ཞྭ་ཞིག་ཀྱང་ལྕགས་ཀྱུའི་སྣེ་ནས་ཟག ལ་པཎ་གྱིས་རང་ཉིད་
སད་སོང་སྙམ་པ་སྟེ། གདོང་པར་བསིལ་རླུང་ལྡང་བའི་ཚོར་སྣང་སྐྱེས་པས་སོ། །འོན་ཏེ་སུ་
207འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཞིག་གིས་སྒོ་ཕྱེ་སྟེ་ཁང་པའི་ནང་དྲངས་པའམ། ཡང་ན། རང་ཉིད་ཀྱིས་ཅི་ཞིག་ཅི་ལྟར་
ནོར་བ་མ་རྟོགས་པའི་ངང་ཚུལ་ལྟར་སྐད་ཅིག་མར་གཉིད་ཤོར་སོང་།
ལ་པཎ་འཁོར་སྒམ་ནས་འབབ་དུས་སྐས་གདང་ཡམ་ཡོམ་བྱའོ། །ཆར་ཐིགས་ཁོའི་
གདོང་པར་ཕོག་དུས་མིག་ཟུང་ག་ལེར་བཙུམས། དེ་དུས་ས་ཚིགས་མདུན་གྱི་ལྕགས་ཤོག་
གི་ཁང་ཀླད་ནས་ཆར་པའི་ཐིགས་སྒྲ་གྲག་ཅིང་། ཡངས་ཤིང་རྒྱ་ཆེ་བའི་ཞིང་ཐང་དུ་བབས་
པའི་ཆར་སྒྲས་མི་རྣམས་ལ་རླུང་བུ་ལྡང་བའི་ཤུ་སྒྲ་དྲན་སྲིད། གར་ཡོང་ཆ་མེད་ཀྱི་བུ་ཆུང་
རྐང་རྗེན་མ་ཞིག་ཁོའི་མཐོང་ལམ་དུ་མངོན། དེས་དབུགས་རྔ་མནོན་མི་བཏུབ་པའི་ཚུལ་
གྱིས་རས་སྒམ་འདེགས་རོགས་བྱེད་དུ་ཆུགས་ཞེས་སྨྲས། གང་ལགས་ཤེ་ན། ཆར་པ་འབབ་
བཞིན་ཡོད་པས་སོ། །འོན་ཏེ་ལ་པཎ་ན་རེ། ཆར་པ་འབབ་བཞིན་ཡོད་ན། བདག་ནི་སྤྱི་སྤྱོད་
རླངས་འཁོར་འཚོལ་བར་འགྲོའོ། །དེའི་ཕྱིར་སུ་ཞིག་གི་རོགས་པ་མི་མཁོ་ཞེས་སྨྲས། དེ་
སྐད་ཐོས་རྗེས་བུ་ཆུང་དེས་བསྟན་བཤིག་ཉམས་ཀྱི་བཞིན་མདངས་བསྟན། འདི་ནི་ཆར་
པའི་ཀློང་དུ་འགྲུལ་པར་རོགས་རམ་བྱ་རྒྱུ་ནི་རླངས་འཁོར་དུ་བསྡད་པ་ལས་ཀྱང་བདེ་བ་
ཆེ་སྙམ་པ་ལྟར་རོ། །མཐར་ཕྱིར་མིག་ཙམ་ཡང་མ་བསློགས་པར་བསྐྱོད་པས་ལ་པཎ་གྱིས་
འབོད་དགོས་སྙམ་ཡང་འཕྱིས་དྲགས་སོ། །
གློག་སྒྲོན་གྱི་འོད་མདངས་རབ་ཏུ་འཚེར། ལྕགས་ལམ་ལས་བཟོ་པ་ཞིག་ཕྱིར་ཐོན་
བྱུང་། ཁོས་གྱ་ཚོམ་སྤུ་ཙམ་མེད་ཅིང་། ཆར་པར་སྣང་འཇོག་ཅི་ཡང་མེད་པར་མེ་འ
གྱི་མདུན་དུ་བསྐྱོད། ལག་གཉིས་སྣོལ་ནས་ཁ་རོག་གེར་འགྲེངས། ཁ་ལོ་བས་སྐད་ཆ་མ་
བཤད་བར་དུ་དེ་ལྟར་འགྲེངས་སོ། །དེ་ནས་ཞབས་ཞུ་བ་ཞིག་བོས་ནས་སླར་བུད་སོང་།
འཁོར་སྒམ་གྱི་ཤེལ་དྲའི་གམ་དུ་འགྲུལ་པ་ཁག་གཅིག་མཆིས། མཐོང་ལམ་དུ་འཆར་བ་ནི་
མེ་འཁོར་ས་ཚིགས་ཀྱི་རྒྱུན་གཏན་གྱི་རྣམ་པར་ཟད་པས་གང་དག་གི་མིག་མདངས་ཉོབ་
ཅིང་། འཁོར་སྒམ་དུ་སྡོད་དུས་དང་འདྲ་བར་ཟུམ་བུར་ལྟའོ། །ལག་ཏུ་ཆར་གདུགས་ཐོགས་
208གཟུགས་འགྱུར་ཟིན་ཐོ།
པའི་སྡེ་པའི་ན་ཆུང་མ་ཞིག་འཚུབ་ཆ་དང་བཅས་སྟེགས་བུའི་སྒང་དུ་བསྐྱོད། མོས་ཆར་
གདུགས་ས་ངོས་སུ་བཞག་ཅིང་། ཙོག་པུར་བསྡད་དེ་སྨད་ཤམ་འཕྲལ་མར་སྐམ་ཕྱིར་ཆར་
ཆུ་བྱོའོ། །གློག་སྒྲོན་གཉིས་འཚེར་མོད། མོའི་ངོ་གདོང་གསལ་པོར་མཐོང་མི་བཏུབ། ཡང་
མོའི་མདུན་གྱི་ཞབས་ཞུ་བས་ཆར་གདུགས་འོག་ཏུ་སིམ་པའི་ཆར་ཆུར་འཁང་ར་སྒོས་བར་
སྣང་དུ་ཤེད་ཀྱིས་གཡོབ་སོང་།
མེ་འཁོར་སླར་ཡང་བགྲོད་མགོ་བརྩམས་སོང་། འདི་ནི་གཡུ་འབྲུག་སྔོན་མོ་ཞིག་
དང་འདྲ་བར་བར་མེད་དུ་རྒྱུ་ཞིང་། མཐར་གནམ་སའི་བར་དུ་ཡལ་སོང་། ལྕགས་ལམ་
གྱི་གཞོགས་གཅིག་ཏུ་མ་གལ་སྡོང་པོ་མཆིས་ཤིང་། དེའི་རྒྱབ་ངོས་ནི་དབུགས་ཀྱི་རྒྱུ་བ་
འགགས་པར་སྙམ་པའི་ས་གཞི་ཆེན་པོའོ། །དེ་ནི་སྨག་རུམ་མམ་ནགས་ཚལ། རྫིང་བུའམ་
ཉལ་ཁང་། མཆོད་རྟེན་གྱི་རྩེ་མོའམ་མྱ་ངམ་གྱི་གྲོག་རོང་ཅི་ཞིག་ཡིན་འོས། གནས་དེར་
འགྲོ་ཕོད་མཁན་མེད། འོན་ཏེ་སུ་ཞིག་གིས་རང་ཉིད་ལ་ཚོད་འཛིན་བྱ་མྱོང་།
ལ་པཎ་གྱིས་སླར་ཡང་ལྕགས་ལམ་ལས་བཟོ་པ་དེ་མཐོང་། ཁོས་གཞུང་ལས་ཁང་གི་
སྐས་གདང་མདུན་དུ་བསྐྱོད་ཅིང་། དེའི་མདུན་ནས་བཀག་སྟེ “ཁྱོད་ལ་འདྲི་རྒྱུར། འདི་
ནས་སྡེ་པའི་བར་ཁ་ཐག་རིང་ངམ། བདག་གནས་དེར་འགྲོ་འདོད" ཅེས་དྲིས།
“ཁ་ཐག་མི་རིང་། སྐར་མ་བཅོ་ལྔར་སླེབས་ཐུབ། འོན་ཏེ་ཆར་པ་འབབ་བཞིན་
འདུག ཅི་སྟེ་སྤྱི་སྤྱོད་ཤིང་རྟར་བསྡད་ན་སྐར་མ་ལྔར་སླེབས་སྲིད།”
“ཆར་པ་འབབ་བཞིན་འདུག འདི་ནི་མཛེས་ཤིང་ལྟ་ན་སྡུག་པའི་དཔྱིད་ཀ་ཞིག་མ
ཡིན།” ལ་པཎ་གྱིས་སྨྲས།
ལས་བཟོ་པ་དེས་ལག་པ་སྐེད་གཟེར་དང་བཅས་འགྲེངས་པས་ལུས་པོའི་ཚུགས་ཀ་
ཟུར་གསུམ་མའི་དབྱིབས་སུ་གྲུབ། བུད་མེད་དེ་ཡང་རྐུབ་སྟེགས་སྒང་བསྡད་འདུག ཁོས་
ཆར་གདུགས་གཞི་ནས་བསྡུས་ཏེ་མདུན་དུ་བསྐྱོད།
209འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
“ཅི་སྟེ་མི་རྣམས་ད་ལྟ་ཚ་གཡོལ་ཕྱིར་གནས་དེར་བསྡད་ཚེ། ཕྱིར་འགྱོད་དྲག་པོས་
མནར་སྲིད། མ་གཞིར་བདག་བསུ་མཁན་ཞིག་ཡོང་སྲིད།” ཁོས་དེ་ལྟར་ཡིད་རྟོན་ཆེན་
པོས་ཕྱོགས་བཞིར་ཅེར།
“བདག་ནི་ཁྱོད་ཀྱིས་སྤྱི་སྤྱོད་ཤིང་རྟའི་རྗེས་མ་ཆོད་པའི་སེམས་ཚེགས་ཆེ་སྟེ། ཛ
དེ་ནི་འཕྲལ་མར་ཐོན་སྲིད་པས་སོ། །མི་སྐྱོན། ཕ་གིའི་འཁྲི་ཤིང་ཚལ་གྱི་ལམ་ཆུང་དེ་ནས་
བསྐྱོད་དགོས།”
རླངས་འཁོར་ས་ཚིགས་ཀྱི་སྲང་ལམ་ན་གློག་སྒྲོན་མེད། སྤྱིར་ཁང་པ་ཐོག་གཅིག་མ་
དེའི་ཤེལ་དྲ་གསུམ་ནས་འོད་གཉོམ་པོ་འཕྲོ་བ་ཙམ་མོ། །འོན་ཏེ་ཐག་རིང་གནས་སུ་བཀྱེ་མི་
བཏུབ། ལ་པཎ་གྱིས་རྟིང་ཁ་འགྱོག་གིན་འདམ་རྫབ་ཀློང་བསྐྱོད་ཅིང་། ངག་ནས་མཚམས་
མ་ཆད་པར “ཤིང་རྟ་པ།” ཞེས་དང་། “ཝ་ཡེ།” “སྤྱི་སྤྱོད་ཤིང་རྟ།" “བདག་འདིར་
ཡོད།” ཅེས་འབོད། སྐབས་དེར་ཁོའི་རྐང་པ་མུན་ནག་ཀློང་གི་ལམ་ཆེན་མཐའི་ཆུ་དོང་ནང་
ཟམ་མི་ཆད་པར་ལྷུང་། དེའི་ཕྱིར་ད་ནི་རྐང་མཐིལ་ས་ངོས་སུ་འདྲུད་དེ་མུ་མཐུད་མདུན་
དུ་ནུར། གློ་བུར་དུ་རྟ་ཕོའི་མགོ་བོར་ཐུག འདི་ནི་ཡོངས་གྲགས་ཀྱི་སྤྱི་སྤྱོད་ཤིང་རྟ་བྱ་བ་
དེའོ། །ཁོས་སྐད་ཅིག་ཉིད་དུ་ཤིང་རྟའི་སྒང་དུ་འགོས་ཤིང་། ཤིང་རྟ་པའི་རྐུབ་སྟེགས་རྒྱབ་
ཀྱི་ཤེལ་དྲའི་གམ་དུ་ཙོག་ཅིང་ལུས་སྟོད་སྒུར་རོ། །གང་ལགས་ཤེ་ན། ཅི་སྟེ་ཤིང་རྟ་པ་
གཉིད་དུ་ཡུར་ན་ཁོས་ཞོགས་པ་གཉིད་ལས་སློང་ཆོག ཅི་སྟེ་ཤིང་རྟ་པ་ཤི་ཚེ། ཤིང་རྟ་པ་
གསར་པ་ཞིག་གམ། ཡང་ན། སྦྱིན་བདག་གིས་བསུ་བར་ཡོང་སྲིད། ཅི་སྟེ་དེ་ལྟར་མིན་ཚེ།
ཞོགས་པའི་མེ་འཁོར་ལ་བསྡད་པའི་འགྲུལ་པ་ཞིག་ཡོང་སྲིད། ཐམས་ཅད་ནི་འཚུབ་ཆ་
ཆེ་བའི་སྐྱེ་བོ་ཤ་སྟག་སྟེ། ཅ་ཅོ་འུར་ཟིང་སྒྲོག་མཁན་འབའ་ཞིག་གོ །ཅི་ལྟར་ཡང་། སེམས་
རྣལ་དུ་ཕབ་ཆོག དྲ་ཡོལ་འཐེན་ན་ཆོག་པ་སྟེ། ཤིང་རྟ་ཐོག་མར་བགྲོད་དུས་ཡོ་འཁྱོམ་
ཆེ་བས་སོ། །
210གཟུགས་འགྱུར་ཟིན་ཐོ།
བདག་གིས་བྱ་བ་འདི་འདྲའི་མང་པོ་ཞིག་བསྒྲུབས་ཚར། ནངས་པར་པེར་ཐེ་དང་
ཨ་མའི་གམ་དུ་འགྲོ་ཁོ་ཐག་གོ །འདི་ནི་སུས་ཀྱང་འགོག་མི་བཏུབ། གདམ་ག་འདི་ཁོ་ན་
འགྲིག་པ་སྟེ། བདག་གི་འཕྲིན་ཡིག་སང་ཉིན་གཞི་ནས་འབྱོར་ཐུབ་པས་སོ། །མ་གཞིར་
བདག་གྲོང་ཁྱེར་དུ་སྡོད་འདོད་ཅིང་། ཨེའར་ཝེར་ཞག་གཅིག་བདེ་བདེ་ལྷོད་ལྷོད་ཀྱིས་སྡོད་
འདོད། ད་ནི་ཉིན་གཉིས་པའི་བྱ་བར་སེམས་ཚེགས་མི་བྱེད་དེ། འདིས་བདག་གི་མི་ཚེའི་
སྤྲོ་སྣང་ཡོད་ཚད་བརླག་སྲིད་དོ། །སྙིང་ཉེ། ལྟོས། བདག་གི་རྐང་པ་མ་ལུས་པར་རློན་པར་
གྱུར་འདུག
ཁོས་སྟོད་འགག་གི་ཁུག་མ་ནས་ལྭ་སྒྲོན་བླངས་ཏེ་སྦར་ཞིང་། ཁ་སྤྲོད་ཀྱི་རྐུབ་སྟེགས་
རིང་པོ་དེའི་སྒང་དུ་བཞག སྒྲོན་འོད་ཤིན་ཏུ་གསལ་བས་ཕྱི་རོལ་གྱི་མུན་ནག་དང་བསྟུན་
ཏེ་ཤེལ་ཀོ་མེད་པའི་ཤེལ་དྲ་དང་། ཁ་དོག་ནག་པོས་བརྒྱན་པའི་ཤིང་རྟའི་ནང་ངོས་མཐོང་
ཐུབ་ཅིང་། སྐད་ཅིག་ཉིད་དུ་རྐང་འོག་ནི་རྩིབས་ཀྱི་མུ་ཁྱུད་ཀྱིས་བསྐོར་བའི་འཁོར་ལོ་དང་།
མདུན་ཕྱོགས་ནི་ཅང་ཤེས་རྟ་ཕོ་ཡིན་པ་ལོས་དྲན།
ལ་པཎ་གྱིས་རྐུབ་སྟེགས་རིང་པོའི་སྒང་བསྡད་ནས་རྐང་པ་ཕྱིས་ཤིང་། རྐང་ཤུབས་
གཙང་མ་གྱོན་ཏེ་གཟུགས་པོ་འདྲོང་པོར་ཙོག སྐབས་དེར་མི་ཞིག་གིས་མེ་འཁོར་ས་
ཚིགས་ནས “ཝ་ཡེ” ཞེས་དང་། “ཅི་སྟེ་ཤིང་རྟར་འགྲུལ་པ་ཡོད་ཚེ་ཨ་ལན་ཐོབ” ཅེས་
བོས་པ་ཐོས།
“ཡོད། ཡོད། ཤིང་རྟ་པས་ད་ལྟ་འཕྲལ་དུ་ཐོན་སྲིད།” ལ་པཎ་གྱིས་ཤིང་རྟའི་སྒོ་ཕྱེ་
ཞིང་། མགོ་བོ་ཕྱིར་བསྲིངས་པ་གང་ཞིག ལག་པ་གཡས་པ་སྒོའི་རུར་ཁེན་ཏེ་ལན་བཏབ།
ཆར་པ་དྲག་ཏུ་ཉིལ་ཏེ་མཇིང་པའི་བར་སྲུབས་ནའང་བྱོའོ། །
ཤིང་རྟ་པས་སོ་སྒྱེའི་དྲས་ཧྲུག་གཉིས་འཁྱེར་ཡོང་། ཤིང་རྟའི་སྒྲོན་མེའི་ལྡོག་འོད་ཁོའི་
རྐང་འོག་གི་ཆུ་དོང་ནས་འཚེར། ཁོས་ཡི་མུག་སྒོས་འགྲེལ་བཤད་བྱ་མགོ་བརྩམས་པ་སྟེ།
211འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཉོན་ཅིག ཁོ་དང་རོ་པེ་ཐ་ཤོག་སྦག་རྩེ་རུ་ཡོང་། མེ་འཁོར་ས་ཚིགས་སུ་འབྱོར་དུས་ཀྱང་
དབྱིངས་ཚུད་སྒང་རེད། དེའི་ཕྱིར་ཕྱི་རོལ་དུ་ཐོན་ཏེ་ཡེ་ནས་ལྟ་མི་སྲིད། འོན་ཏེ་རོལ་རྩེད་
དེར་ཆ་རྒྱུས་མེད་མཁན་ལའང་གཤེ་མི་འདོད། འོ། འདི་ནི་བཙོག་དྲགས་ཏེ་ཞེ་མེར་བའི་
གནས་ཤིག་ཡིན་མོད། སྐུ་ཞབས་འདི་འདྲ་ཞིག་དོན་དག་བསྒྲུབ་པར་ཡོང་བ་ལྟ་ཅི། སྐད་
ཅིག་ཉིད་དུ་ཤིང་རྟར་ཞུགས་སོང་། དེའི་ཕྱིར་འཁང་ར་བྱ་དགོས་དོན་ཅི་ཡང་མེད། སྐུ་
ཞབས་ཕེའར་ཁེ་སི་ཧོ་ཝུ། དགོངས་དག ཁོ་ནི་ལས་རོགས་སྐུ་ཞབས་སོ། །གང་དེས་ད་གིན་
བདག་ལ་ན་རེ། སྐྲ་ལོ་སེར་པོའི་སྐུ་ཞབས་གཏེ་པོ་ཞིག་གཞུང་སྤྱོད་ཤིང་རྟར་ཞུགས་རྒྱུ་ཨེ་
རེད་ཅེས་དྲིས་བྱུང་། ཁོས་འཕྲལ་མར་རམ། ཡང་ན། དུས་ཡུན་གང་ཙམ་ཞིག་ནས་དྲིས་
པའང་ཡིན་སྲིད།
སྒྲོན་མེ་ཤིང་རྟའི་མདའ་རྩེར་བཀལ་ཡོད། ཤིང་རྟ་པའི་སྐད་གསང་མཐོན་པོས་རྟ་
ཕོ་མདུན་དུ་རྒྱུག་སོང་། ཤིང་རྟ་སྒུལ་བ་ཙམ་གྱིས་ཀླད་ཀྱི་ཆར་ཆུ་སྲུབས་ཀ་བརྒྱུད་ནས་ནང་
དུ་སིམ།
ཤིང་རྟ་ལམ་བུ་མི་སྙོམས་ཤིང་། འདམ་རྫབ་ཀྱི་བྱིངས་སུ་འཁྱིལ་བའི་ཆུ་དོང་ཀློང་ཙིར་
སྒྲ་སྒྲོག་གིན་ཡོ་འཁྱོམ་ཆེན་པོས་དལ་གྱིས་བགྲོད། སྐབས་དེར་ཤིང་རྟ་པའི་ལག་གི་སྲབ་
མཐུར་ཡང་ལྷོད་པོར་བཟུང་འདུག འདི་ཀོ་ཐམས་ཅད་ལ་པཎ་ལ་ཟུར་ཟ་བྱ་བའི་ཚུལ་
དུ་ཨེ་ཟད། འཇིངས་ཟབ་པའི་ཆུ་དོང་རེ་རེ་བཞིན་ཤིང་རྟའི་མདའ་རྩེར་ཡམ་ཡོམ་འགུལ་
བའི་སྒྲོན་མེའི་བར་དུ་འཕྱོ། དེ་ལྟར་རྟ་ཕོའི་རྨིག་པའི་སྟོབས་ཀྱིས་འཁོར་ལོའི་འོག་ནས་
རླབས་ཕྲེང་དྲག་ཏུ་འཕྱུར་ཏོ། ། འདི་ཀོ་ཐམས་ཅད་ཀྱི་རྩ་བ་ཉག་གཅིག་ནི་འདི་ལྟ་སྟེ། ལ་
པཎ་གྱིས་རང་གི་མ་འོངས་པའི་ཆུང་མ་པེར་ཐེར་ཐུག་འཕྲད་ལ་བསྐྱོད་པས་སོ། །འོན་ཏེ་
མོ་ནི་ན་ཆུང་མ་ཞིག་མིན། མི་ཞིག་གིས་འདིའི་སྐོར་གླེང་འདོད་ཚེ། སུས་ཀྱང་ལ་པཎ་གྱི་
བྱས་འབྲས་ལ་བསྔགས་པ་བརྗོད་མི་སྲིད། ཅི་སྟེ་བརྗོད་ཀྱང་འདི་ནི་འཐོབ་འོས་པར་འདོད་
212གཟུགས་འགྱུར་ཟིན་ཐོ།
པ་ལས་ཐད་ཀར་ཟུར་ཟ་བྱ་མི་སྲིད། ཁོས་འདི་ལྟར་བྱ་འདོད་པ་སྟེ། པེར་ཐེ་ནི་ཁོའི་བག་མ་
ཡིན་པ་གང་ཞིག མོར་ཤིན་ཏུ་དགའ་བའི་ཕྱིར་རོ། །ཅི་སྟེ་མོས་འདིའི་ཕྱིར་ཁོར་ཐུགས་རྗེ་
ལེགས་འབུལ་ཞུས་ཚེ། འདི་ནི་མི་ཞིག་ཞེན་པ་ལོག་རྒྱུའི་རྒྱུ་ལས་མ་འདས་མོད། ཅི་ལྟར་
ཡང་མོས་དེ་ལྟར་བྱ་སྲིད། ཁོས་དུས་ངེས་མེད་དུ་རྟོག་པ་འོག་འགྱུའི་སྣང་ལ་མ་ངེས་པའི་
ཤེས་པས་ལྟག་རྒྱབ་ཀྱི་ཤིང་རྟའི་འཁོར་སྒམ་ལ་མགོ་བོས་བརྡུངས། ཡང་ན། ལྟག་པ་དགྱེ་
སྟེ་འཁོར་སྒམ་གྱི་ཀླད་ལ་ཅེར། དེ་ལྟར་ལག་པ་ལྟོ་བའི་མཚམས་སུ་བཞག་ཡོད་སྙམ་
མོད། ཅི་ཡིན་མེད་པར་བརླ་ཤའི་ངོས་ནས་ཉུག་སོང་། སྐབས་དེར་ཁོའི་སྙིང་ཆུང་ལུ་གུ་
ལྟར་ལྡིང་བྱུང་།
ཤིང་རྟ་ཁང་པའི་བར་ནས་བགྲོད། ལན་རེར་འཁོར་སྒམ་དུ་ཁང་པ་གང་རུང་ནས་བཀྱེ་
བའི་གློག་འོད་འཕྲོའོ། །སྐས་གདང་ཤིག་སྟེ། ལ་པཎ་གྱིས་འགྲེངས་ན་གཞི་ནས་སྐས་གདང་
གི་བང་རིམ་དམའ་ཤོས་མཐོང་ཐུབ། དེ་ནི་མཆོད་ཁང་ཞིག་གི་མདུན་དུ་འཐེན་འདུག སྤྱི་
གླིང་ཞིག་གི་སྒོ་ཁར་གློག་སྒྲོན་ཞིག་ཀྱང་འཚེར་ཞིང་། མེ་སྟག་ཕྱོགས་སུ་བཀྱེའོ། ། འོན་ཏེ་
ཡེ་ཤུའི་འདྲ་སྐུ་ཞིག་རྩག་རྩིག་ཚོང་ཁང་གི་གློག་འོད་རབ་རིབ་ཀློང་གྲིབ་གཟུགས་ཀྱི་ཚུལ་
ལྟར་ནག་རོག་གེར་མངོན་པ་ཙམ་མོ། ། སྐབས་དེར་ལ་པཎ་གྱིས་ལྭ་སྒྲོན་ཟད་པར་ཉེ་ཞིང་།
འཚིག་རོ་སྲ་ཞིང་མཁྲེགས་པའི་རྐུབ་སྟེགས་རིང་པོའི་སྒང་ཟག་པ་ཡང་མཐོང་ངོ་། །
ཤིང་རྟ་མགྲོན་ཁང་མདུན་དུ་བཀག ཆར་པ་དྲག་ཏུ་ཉིལ་བའི་སྒྲ་ཆེན་པོའང་ཐོས་
འོངས། ད་དུང་ཤེལ་དྲ་ཕྱེ་བས་སམ་ཅི། འགྲུལ་པ་ཚོའི་སྐད་སྒྲ་གསལ་པོར་ཐོས་ཐུབ།
སྐབས་དེར་ལ་པཎ་གྱིས་ཤིང་རྟ་ལས་འབབ་བམ། ཡང་ན། སྦྱིན་བདག་གིས་བསུ་རྒྱུར་
སྒུག་གམ་ཅི་ཞིག་བྱས་ན་ལེགས་སྙམ། ཁོས་གྲོང་རྡལ་ཆུང་ངུ་འདིའི་གོམས་སྲོལ་ཅི་ཞིག་
ཡིན་མིན་མི་ཤེས། འོན་ཀྱང་པེར་ཐེས་རང་གི་སློང་ཆང་བཏང་བའི་ཁྱོ་གའི་སྐོར་གླེང་སྲིད།
ཁོའི་དགེ་མཚན་ཐུན་མོང་མ་ཡིན་པ་ཨེ་ཡིན། དེས་མོའི་མཚན་སྙན་མཐོ་དམའ་ཅི་ཞིག་
213འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏུ་འགྱུར་སྲིད། དེ་བཞིན་ཁོས་མོའི་མཚན་སྙན་ཅི་ཡིན་དང་། མོས་ཕ་རོལ་པོར་ཁོའི་སྐོར་
ནས་ཅི་ཞིག་བཤད་པ་ཡང་མི་ཤེས། དེ་ལྟར་ཁོ་སེམས་པ་མི་སྐྱིད་པར་ངལ་བས་དུབ་བོ། །ཨོ།
མཛེས་ཤིང་ལྟ་ན་སྡུག་པའི་ཕ་སར་གྱུར་པའི་གྲོང་ཁྱེར་ཨང་། གྲོང་ཁྱེར་དུ་ཆར་པ་འབབ་
དུས་ཐམས་ཅད་གློག་སྒུལ་འཁོར་ལོར་བསྡད་དེ་འོད་ཀྲིག་ཀྲིག་གི་རྡོ་གཅལ་ལམ་བུ་བརྒྱུད་
ཁྱིམ་དུ་ཆས་འགྲོ། འོན་ཏེ་ད་ལྟ་གནས་འདིར་ཤིང་རྟ་གོག་ཏོ་ཞིག་ཏུ་ཞུགས། འདམ་རྫབ་ཀྱི་
ལམ་བུ་བརྒྱུད་དེ་མགྲོན་ཁང་ཞིག་ཏུ་སླེབས། འདིའང་གྲོང་ཁྱེར་དང་ཁ་ཐག་ཤིན་ཏུ་རིང་།
ད་ལྟ་བདག་གིས་ཁྱིམ་དྲན་དྲགས་ཏེ་འཆི་བར་ཐུག་ཀྱང་། སུ་ཞིག་གིས་འཕྲལ་མར་སྐྱེལ་
སྲིད། བདག་འཆི་མི་སྲིད་ཀྱང་། གྲོང་ཁྱེར་དུ་བདག་གིས་ཟ་འདོད་པའི་དགོང་ཟས་ཀྱིས་
ཅོག་ཙེ་གཏམས། དེ་དུས་གཡས་ངོས་ཀྱི་སྡེར་མའི་ཕག་ཏུ་ཚགས་པར་དང་། གཡོན་ངོས་
སུ་གློག་སྒྲོན་མཆིས་སོ། །གནས་འདིར་བདག་ལ་ཞག་ཚིལ་ཅན་གྱི་ཟ་མ་ཞིག་གཤོམ་སྲིད།
ཁོ་ཚོས་བདག་གི་ཕོ་ནད་མི་རྟོགས། མ་གཞིར་རྟོགས་ནའང་ཕན་པ་ཅི་ཞིག་ཡོད་དམ།
ཚགས་པར་རྒྱུས་མེད་ཅིག ཐམས་ཅད་ཀྱིས་ཐུན་མོང་དུ་སྤྱོད་པའི་གློག་སྒྲོན་ཞིག ད་ལྟ་
བདག་གིས་ཁོ་ཚོའི་སྐད་སྒྲ་ཐོས་བྱུང་། དེ་ལྟར་ན་དེ་ལྟའི་གློག་བཞུའི་འོད་མདངས་ཀྱང་ཅི་
འདྲ་ཞིག་ཡིན་ཆོག ཤོག་སྦག་རྩེད་ཚར་རམ། ཚགས་པར་ལ་བལྟས་ན་ཆོག་གམ།
མགྲོན་ཁང་གི་སྦྱིན་བདག་གིས་བསུ་བར་མ་ཡོང་། ཁོར་ཆ་བཞག་ན། འགྲུལ་པ་ནི་
གནད་འགག་མི་ཆེའོ། །ཁོ་ནི་མི་བརྩེ་བ་ཅན་ཞིག་མིན་སྲིད། ཡང་ན། ཁོས་བདག་ནི་པེར་
ཐེའི་སློང་ཆང་བཏང་པའི་ཁྱོ་ག་ཡིན་པ་ཤེས་པས་ཀྱང་ཡིན་སྲིད། འདི་ནི་ཁོས་བདག་བསུ་
བར་མ་ཡོང་བའི་རྒྱུ་རྐྱེན་ཉག་གཅིག་གོ །ཤིང་རྟ་པས་ཀྱང་མེ་འཁོར་ས་ཚིགས་སུ་བདག་
ལ་ཡུན་རིང་སྒུག་ཏུ་བཅུག་པའང་དེ་ལྟ་དེ་ལྟར་རོ། །པེར་ཐེས་རྟག་ཏུ་བདག་ལ་ན་རེ། ནམ་
རྒྱུན་མོར་སྐྱེས་པ་མ་རབས་ཚོའི་བསྙད་ཕོག་ཅིང་། དེ་ལྟའི་རྙོག་དྲར་རྒོལ་མི་བཏུབ་པ་
གནས་འདིའི་ངན་པ་རྒྱུན་འབྱམས་ཀྱི་གོམས་སྲོལ་ལོ་ཞེས་སྨྲ་མྱོང་། །
214གཟུགས་འགྱུར་ཟིན་ཐོ།
པུ་ལོམ་ཧྥིའུ་དྷ། ལོ་ན་རྒས་པའི་མི་རྐྱང་ཞིག
ཉིན་ཞིག་གི་དགོང་མོར་པུ་ལོམ་ཧྥིའུ་དྷ་སྟེ། ལོ་ན་རྒས་པའི་མི་རྐྱང་དེ་ཐོག་རྩེག་ཅན
གྱི་རང་གི་སྡོད་ཤག་ཏུ་འགོས། འདི་ནི་ཚེགས་ཆེ་བ་ཞིག་སྟེ། ཐོག་ས་བདུན་པར་མཆིས་
པས་སོ། །ཐོག་ཁང་དུ་འགོས་ཀྱིན་ཞིབ་འདང་ཀློང་ཚུད། ཉེ་ཆར་རྟག་ཏུ་འདི་ལྟར་བསམས་
པ་སྟེ། དེ་ལྟའི་ཁེར་རྐྱང་གི་འཚོ་བ་ངོ་མ་བཟོད་དཀའ་བར་སྙམ་མོ། །ཁོ་ད་ལྟ་ཁ་རོག་གེར་
ཐོག་ས་བདུན་པར་འགོས་དགོས། དམིགས་ས་ནི་མིའི་གྲིབ་མ་ཙམ་ཡང་མཐོང་ཆོས་སུ་
བསྐལ་པའི་རང་ཤག་ཏུ་སླེབས་ཕྱིར་རོ། །དེ་ནས་གནས་དེར་ལྐོག་ཏུ་མལ་གོས་གྱོན། གང་
ཟག་རྔུབ། མི་འགོར་བའི་ལོ་འགའི་རིང་ལ་མངག་ཉོ་བྱས་པའི་ཧྥ་རན་སིའི་སྐད་ཡིག་གི་
དུས་དེབ་ལ་ལྟའོ། །ལྟ་གིན་ལྟ་གིན། རང་གིས་བསྙལ་བའི་སྲེའུ་ཆང་ཤེལ་ཕོར་གང་བཏུང་།
མཐར་ཆུ་ཚོད་ཕྱེད་ཀའི་རྗེས་སུ་མལ་དུ་གཉིད། དེ་སྔོན་མལ་ཐུལ་འདིང་སྐྱོར་ཡང་སེ་བྱ་
དགོས། གང་ལགས་ཤེ་ན། བྲན་མོ་དེར་ཇི་ལྟར་བསྒོས་རུང་། གང་ལྟར་མལ་ཐུལ་ཉལ་ཁྲིའི་
སྒང་གཡུག་རྐྱང་བྱ་བས་སོ། །ཅི་སྟེ་མི་ཞིག་གིས་ཁོར་འདུག་རོགས་སམ། ཡང་ན། བྱ་བ་
སྒྲུབ་རོགས་བྱས་ཚེ། དང་བ་ཆེན་པོས་བསུ་བ་མི་བྱེད་མི་སྲིད། ཁོས་ཁྱི་གུ་ཞིག་ཉོ་མིན་ཞིབ་
འདང་བརྒྱབ་ཟིན། ཁོའི་གྲོགས་པོས་ཀྱང་ཁྱི་ཞིག་གསོས་ཡོད། སྤྱིར་བདག་པོ་ཕུད་པའི་སུ་
ཞིག་གི་རྗེས་སུའང་མི་འབྲང་། ཅི་སྟེ་བདག་པོ་མ་མཐོང་ཞིང་། སླར་ཕྲད་ན་རྨུགས་ཤིང་
ལྕེ་ཡིས་ལྡག ཚུལ་དེ་ནི་བདག་པོར་བཅངས་པའི་ཡི་རང་ལོས་ཡིན། འོན་ཏེ་ཁྱི་གསོས་
215འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚེ་སྡོད་ཤག་གི་གཙང་སྦྲར་དང་དོད་ཇི་ལྟར་བྱས་ཀྱང་། བཙོག་པར་མི་འགྱུར་མི་སྲིད།
འདི་ནི་གཡོལ་ཐབས་མེད་པ་ཞིག་སྟེ། ཁྱི་ནམ་རྒྱུན་སྡོད་ཤག་ཏུ་མ་འཛུལ་གོང་ཆུ་ཚ་པོས་
འཁྲུད་མི་བཏུབ་ཅིང་། དེ་ལྟའི་མནར་གཅོད་རྟག་ཏུ་བཟོད་ཐབས་མེད་པས་སོ། །ཁྱད་པར་
དུ་སྡོད་ཤག་བཙོག་པར་གྱུར་ཚེ། ཁོ་ནམ་ཡང་བཟོད་ཐབས་བྲལ་ལོ། །ཁོར་ཆ་མཚོན་ན།
སྡོད་ཤག་གཙང་སྦྲ་དོད་པོ་དགོས་རྒྱུ་རྩ་བའི་ཆ་རྐྱེན་ནོ། །གཟའ་འཁོར་རེར་རྟག་ཏུ་གཙང་
སྦྲར་དོ་སྣང་མེད་པའི་བྲན་མོ་དང་ཁ་རྩོད་ཐེངས་མང་ཤོར་ཞིང་། ཅི་བསྒོས་རྣ་རྒྱབ་ཀྱི་རླུང་
བུར་བརྩི་བའི་བྲན་མོའི་དཔུང་མགོ་ནས་འཇུས་ཏེ་བཙོག་པ་ཡིན་པར་འདོད་པའི་གནས་
རེ་རེ་བཞིན་མིག་ཏུ་བསྟར་རོ། །དེ་ལྟའི་བླང་བྱ་ནན་པོས་སྡོད་ཤག་གི་གཙང་སྦྲ་རང་གི་རེ་
བ་ལྟར་གནས་སོ། །ཅི་སྟེ་ཁྱི་གུ་ཞིག་གསོས་ན་ཁོས་ད་བར་སེམས་ཆུང་སྒོས་ངང་སྒུག་བྱས་
པའི་ཁོར་ཡུག་གཙང་མ་དེ་བརླག་འགྲོའོ། །ཁྱི་ཤིག་ཀྱང་ཆབས་ཅིག་ཡོང་སྲིད། ཁྱི་ཤིག་
ཡོད་ན། ཁོས་རང་ཉིད་ཀྱི་སྐྱིད་སྣང་དོད་པའི་སྡོད་ཤག་ཁྱིར་སྤྲད་དེ་སླར་ཡང་རང་ཤག་
གསར་པ་ཞིག་འཚོལ་རྒྱུར་ཁ་ཐག་མི་རིང་། བཙོག་པ་ནི་ཁྱིའི་རང་གཤིས་ཁོ་ནའོ། །ད་
དུང་ནད་ཕོག་སྲིད། ཁྱི་ནད་སུས་ཀྱང་བཅོས་མི་བཏུབ། དེ་དུས་གྲུ་ཟུར་ཞིག་ཏུ་ལུས་འཁུམ་
པའམ། ཡང་ན། འཐེང་འགྲོས་ཀྱིས་ཕར་ཚུར་བགྲོད་ཅིང་། ཟུག་པ་དང་། གློ་ལུ་བྱའོ། །འོ།
ཁྱོད་ཀྱིས་མལ་གདན་གྱིས་སྒྲིལ་ཏེ་ཁ་ཤུ་རྒྱག་གིན་འོ་མ་ལྡུག་ཅིག མདོར་ན་ཁོར་བདག་
སྐྱོང་ལེགས་པོ་བྱས་ཏེ་མྱུར་དུ་ནད་ལས་ཐར་བར་སྨོན། འོན་ཏེ་རིམས་ནད་ཚབས་ཆེན་
ཞིག་མ་ཡིན་པ་སུས་ཀྱང་འཆད་དཀའ། ཡང་ན། ཁྱི་དེར་ནད་མི་ཕོག་ཀྱང་། ནམ་ཞིག་རྒ་
སྲིད། ཅི་ལྟར་ཡང་། ཁྱི་རྣམ་དག་འདི་དུས་ཐོག་ཏུ་གཞན་ལ་མ་བྱིན་ཚེ། ཉིན་ཞིག་ཁྱོད་
ཀྱང་ཁྱིའི་མིག་ཆུ་བཞུར་བའི་མིག་མདངས་ཀློང་རིམ་བཞིན་རྒ་སྲིད། དེའི་ཕྱིར་ཁྱོད་ཀྱང་
ཞ་ལོང་དང་། གློ་བའི་ནུས་པ་ཉམས་པ། རྒྱགས་དྲགས་ཏེ་འགུལ་མི་ཐུབ་པའི་ཁྱི་རྒན་དེ་
དང་ལྷན་ཅིག་སྡུག་བསྔལ་མྱོང་དགོས། དེ་ནི་ཁྱིས་དེ་སྔོན་ཁྱོད་ལ་བྱིན་པའི་སྤྲོ་སྣང་གི་རིན
216གཟུགས་འགྱུར་ཟིན་ཐོ།
དོད་ལན་ཆགས་སོ། །ད་ལྟ་པུ་ལོམ་ཧྥིའུ་དྷས་ཁྱི་གུ་ཞིག་ཅིས་ནས་ཀྱང་གསོ་སྙམ་མོད། སྔར་
ལྟར་མི་ལོ་སུམ་ཅུའི་རིང་རང་ཉིད་ཁེར་རྐྱང་དུ་རྡོ་སྐས་ལ་འགོས་ན་འདོད། ཅིའི་ཕྱིར་ཞེ་
ན། ཕུགས་སུ་ཁྱི་རྒན་གྱི་ལན་ཆགས་མི་ཕོག་པའི་ཕྱིར་རོ། །ལྡོག་ན་ཁྱི་རྒན་དེས་གམ་ནས་
ཚེགས་ཆེན་པོས་རྡོ་སྐས་རེ་རེ་བཞིན་འགོས་ཤིང་། འཁུན་སྒྲ་དྲག་པོས་རྣ་བ་སུན་ངེས།
ཁོས་དེ་ལྟར་མུ་མཐུད་མི་རྐྱང་གི་འཚོ་བར་རོལ། ཁོར་མོ་རེངས་ལྟ་བུའི་འཚོ་ཚིས་མི་
མཁོ། མོ་རེངས་དེ་དག་ལ་ཆ་མཚོན་ན། རང་གི་སེམས་རྟེན་གྱི་དངོས་པོ་རེ་དགོས། དེར་
སྲུང་སྐྱོབ་དང་། སྙོར་སྐྱོང་སྒོས་གསོ་ཚགས་བྱ་འདོད། དེའི་ཕྱིར་བྱི་ལའམ། ཡང་ན། གསེར་
བྱ། ཐ་ན། གསེར་ཉས་ཀྱང་འདོད་བློ་སྐོང་ཐུབ། དེ་ལྟ་མིན་ཚེ་ཤེལ་དྲའི་མདུན་དུ་མེ་ཏོག་
བཏབ་པས་ཀྱང་ཆོག འོན་ཏེ་ཁོར་འདུག་རོགས་སམ། སྲོག་ཆགས་ཤིག་སྟེ། ཁོས་སེམས་
ཚེགས་ཅི་ཡང་མེད་པར་བསྙོར་སྐྱོང་བྱས་ཆོག་པའི་སྲོག་ཆགས་ཤིག་མཁོའོ། །ལན་རེར་
རྡོག་ཐོ་འབུད་ནའང་ཆོག་ཅིང་། མཚམས་རེར་སྲང་ལམ་ན་ཞག་སྡོད་བྱས་ནའང་ཆོག་པ་
ཞིག་གོ །ཁོར་སེམས་གསོ་མཁོ་དུས་སྐད་ཅིག་མར་མདུན་ན་རྒྱུག་ཅིང་མཆོངས་ལ། བདག་
པོར་བྱམས་པའི་ལྕེ་ཡིས་ལྡག་པ། ཅི་བསྒོས་སྒྲུབ་མཁན་ཞིག་གོ །ཁོར་དེ་ལྟའི་ཁྱི་ཞིག་
མཁོའོ། །འོན་ཏེ་དེ་ལྟའི་སྲོག་ཆགས་སྲིད་མཐའ་ཙམ་ཡིན་ན་རང་གི་འདུན་པ་སྐད་ཅིག་
མར་དོར་རོ། །སྤྱིར་ཁོ་ནི་བུད་མེད་ལྟར་རང་གཤིས་གཉོམ་དུང་ལས་མ་འདས་པས་བསམ་
ཚུལ་ཅི་ཡང་འབྱུང་སྲིད་པ་སྟེ། དཔེར་ན། དོ་ནུབ་ལྟ་བུ་སྟེ། ཐོག་རྩེག་ཅན་གྱི་རང་ཤག་གི་
སྒོ་ཁར་འགྲེངས་ཏེ་ཁུག་མ་ལས་ལྡེ་མིག་ལེན་དུས་སྡོད་ཤག་ལས་གྲག་པའི་སྒྲས་ཁོའི་སྣང་
བ་ཕྲོགས་པ་ལྟར་རོ། །དེ་ནི་སྒྲ་ཡ་མཚན་ཅན་ཞིག་སྟེ། ཅལ་སྒྲ་དྲག་པོར་གྲག་པ་གང་ཞིག
གྲག་ཚུལ་ཆོས་ཉིད་དང་མཐུན་ནོ། །ཁོས་ད་གིན་ཁྱིའི་སྐོར་ལ་ཞིབ་འདང་རྒྱག་སྒང་ཡིན་
པས་ཁྱིའི་སྡེར་མོ་བགྲད་པའི་སྒྲ་ལས་མ་འདས་སྙམ། འོན་ཏེ་ཁྱིའི་སྡེར་མོའི་སྒྲ་ལས་ཅལ་
སྒྲ་གྲག་མི་སྲིད། དེ་ནི་སྡེར་མོ་བགྲད་པའི་སྒྲ་མ་ཡིན། ཁོས་སྐད་ཅིག་མར་སྒོ་ཕྱེ་སྟེ་གློག་
217འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བཞུ་སྤར། མཐོང་ཆོས་ཀྱི་ཡུལ་དུ་གྱུར་པ་ནི་ཁོའི་བློ་ཡུལ་ལས་འགོངས་པ་སྟེ། མིག་འཕྲུལ་
ལས་མ་འདས་སོ། །སྤྱིར་སྤོ་ལོ་དཀར་ཁྲ་ཆུང་ཆུང་གཉིས་ཐུག་པའི་སྒྲའོ། །མཐོ་དམའ་མི་
སྙོམས་པའི་ཚུལ་གྱིས་ལྡིང་བའོ། །སློབ་འབྲིང་འགྲིམ་དུས་གློག་རིག་གི་ཚོད་ལྟ་གྲགས་ཅན་
ཞིག་ལས་དེ་ལྟའི་སྤོ་ལོ་འཕག་ཅིང་ལྡིང་བ་མཐོང་མྱོང་། སྡོད་ཤག་ཏུ་མཆིས་པའི་སྤོ་ལོ་
དེ་གཉིས་ལྟོས་བཅས་ཀྱིས་ཆེ་ཞིང་། ཚོམས་ཀྱི་བར་སྟོང་དུ་ལྡིང་བཞིན་མཆིས་སོ། །སྤྱིར་
གློག་རིག་ཚོད་ལྟའི་སྐབས་ཀྱི་སྤོ་ལོ་དེ་མ་ཡིན་ནོ། །ཁོས་རོ་སྟོད་སྒུར་ནས་ཞིབ་ལྟ་བྱས། དེ་
དག་ནི་སྤོ་ལོ་དཀྱུས་མ་སྟེ། སྤོ་ལོའི་ནང་ལོགས་སུ་སྤོ་ལོ་མཆིས་པས་ཅལ་སྒྲ་གྲག་པ་གདོན་
མི་ཟའོ། །ཁོས་བར་སྟོང་དུ་ལག་སྙོབས་བྱས་ནས་བཟུང་ཞིང་། དེ་དག་འཆང་ཐག་གིས་
སྦྲེལ་མིན་ལ་བརྟགས། དོན་དམ་དུ་མ་སྦྲེལ་བ་གང་ཞིག རང་ཚུགས་ཀྱིས་འགུལ་སྐྱོད་བྱ་
བ་ཞིག་གོ །བློ་ཕམ་གྱི་ཡུལ་དུ་གྱུར་བ་ནི་ཁོ་བྱིས་པ་ཞིག་མིན་པས་སྤོ་ལོ་དེ་གཉིས་ཀྱིས་
མཚར་སྣང་འཕེལ་རྒྱུ་ལྟ་ཅི། ལྡོག་སྟེ་སེམས་པ་མི་སྐྱིད་པར་གྱུར། མི་ཞིག་གི་སྣང་འཇོག་
གི་ཡུལ་དུ་མི་འགྱུར་བའི་མི་རྐྱང་གི་གསང་བའི་འཚོ་བར་ཆ་བཞག་ཚེ། བྱེད་སྟངས་འདི་
ནི་རིན་ཐང་སྤུ་ཙམ་ཡང་མེད་པ་ཞིག་གོ །ཡང་སྙིང་སུ་ཞིག་གིས་བསྐྱལ་མིན་ཅི་ལྟར་ཡང་།
ཅིའི་ཕྱིར་སྤོ་ལོ་ཡ་མཚན་ཅན་དེ་གཉིས་གནས་འདིར་བསྐྱལ་ལམ།
ཁོས་འཛིན་འདོད་ཀྱང་། དེ་གཉིས་ཀྱིས་ཁོར་གཡོལ་ཅིང་ནུར་རོ། །ཚུལ་དེ་ནི་རྗེས་
སུ་བསྙེགས་ན་སྙམ་པའི་བསླུ་བྲིད་བྱའམ་ཅི་ཡིན་འཕྱང་མོ་ཉུག “འདི་ལྟར་སྤོ་ལོའི་རྗེས་
སུ་སྙེག་གིན་རྒྱུག་པ་ནི།” ཁོས་དེ་ལྟར་སེམས་བཞིན “ཅི་འདྲའི་གླེན་པ་ཞིག་གོ” སྙམ།
མཐར་སྙེག་མཚམས་བཞག་སྟེ་རང་སར་འགྲེངས་ནས་ལྟ་དུས་དེ་དག་ཀྱང་འགུལ་མེད་
དུ་གནས་སོ། ། “བདག་གིས་དེ་དག་འཛིན་མི་བཏུབ” སྙམ། ཁོས་དེ་ལྟར་སེམས་ཀྱིན།
སླར་ཡང་རྗེས་ནས་བསྙེགས་པས་དེ་གཉིས་སྐད་ཅིག་མར་ཐོར་སོང་། འོན་ཏེ་ཁོས་སྡོད་
ཤག་གི་གྲུ་ཟུར་དུ་ཐབས་ཀྱིས་བཀར་བས་སྤོ་ལོ་ཞིག་ལག་ཏུ་སོན། དེ་ནི་རེག་བྱ་བསིལ་
218གཟུགས་འགྱུར་ཟིན་ཐོ།
བའི་སྤོ་ལོ་ཆུང་ཆུང་ཞིག་གོ །ཁོའི་སྦར་མཐིལ་དུ་འཁོར་བཞིན་མཆིས་པ་ནི་རི་དྭགས་རྒྱ་
རྙི་ལས་བདའ་འདོད་པའི་ངང་ཚུལ་ལོ། །སྤོ་ལོ་གཞན་དེས་གྲོགས་ཀྱི་དཀའ་དུབ་མཐོང་
ངམ་ཅི། སྔར་ལས་ཀྱང་འཕག་ཅིང་ལྡིང་ངོ་། །མཐར་པུ་ལོམ་ཧྥིའུ་དྷའི་ལག་པར་ཐུག་རྗེས་
གཞི་ནས་མཆོངས་འགྲོས་ཇེ་དལ་དུ་བཏང་། དེ་ལྟར་ལག་པར་ཤེད་ཤུགས་ཡོད་རྒུས་རྡུང་
གིན་སྤོ་ལོ་གཞན་དེ་སྦར་མཐིལ་ལས་ཐར་ན་སྙམ། ཅི་བྱ་གཏོལ་བྲལ་དུ་གྱུར་དུས་འཕག་
དྲགས་ཏེ་པུ་ལོམ་ཧྥིའུ་དྷའི་གདོང་པར་ཡང་བརྡུངས་སོ། །ཁོས་མ་གཞིར་སྤོ་ལོ་གཉིས་ཀ་
འཛིན་ཐུབ་ཅིང་། ཆབས་ཅིག་གནས་གང་ཞིག་ཏུ་བཀར་ཐུབ་མོད། སྐབས་དེར་བྱེད་ཚུལ་
དེ་ནི་ངོ་ཚའི་རྒྱུ་ལས་བྲལ་བར་སྙམ། གཞན་ཡང་སྤོ་ལོ་དེའང་མཚར་སྣང་ཅན་ཞིག་སྟེ། སེ་
གོལ་གཏོགས་པའི་ཡུན་དུ་ངལ་ཞིང་དུབ་སྟེ་ཤིང་སྒམ་གྱི་གྲུ་ཟུར་ཞིག་ཏུ་ཁ་རོག་གེར་ངལ་
གསོའོ། །འོན་ཏེ་པུ་ལོམ་ཧྥིའུ་དྷ་ཤིན་ཏུ་ཁྲོས་ཏེ་ལག་ནང་གི་སྤོ་ལོ་དེ་ས་ཐོག་ཏུ་ཤེད་ཀྱིས་
བརྡབས། མཚར་སྣང་གི་ཡུལ་དུ་གྱུར་པ་ནི་གཉོམ་དུང་ཡིན་པ་གང་ཞིག ཕྱི་གསལ་ནང་
གསལ་ཅན་གྱི་སྤོ་ལོ་དེ་ཐོར་ཞིག་ཏུ་མ་གྱུར། མཐར་སྐད་ཅིག་མར་སྤོ་ལོ་དེ་གཉིས་སྔར་
ལྟར་མཐོ་དམའ་སྙོམས་པོས་འཕག་ཅིང་ལྡིང་ངོ་། །
པུ་ལོམ་ཧྥིའུ་དྷས་སེམས་པ་རྣལ་དུ་ཕབ་སྟེ་གོན་པ་ཕུད་ཅིང༌། གོས་སྒྲོམ་ནང་གི་གོན་
པ་དག་ལེགས་སྒྲིག་བྱས། ཁོས་རྟག་ཏུ་བྲན་མོས་ལེགས་སྒྲིག་ལེགས་པོ་བྱས་མིན་བརྟག་
དཔྱད་ཞིབ་ཕྲ་བྱ་རྒྱུར་དགའ། ཡང་ཁོས་ཕྱིར་མིག་ཀློང་ནས་སྤོ་ལོ་དེ་གཉིས་ལ་ཐེངས་
གཉིས་ཅེར། ད་ལྟ་རྗེས་སྙེག་མ་བྱས། ལྡོག་སྟེ་ཁོའི་རྗེས་ནས་འབྲངས་པ་དང་འདྲ་བ་སྟེ།
གམ་དུ་བཅར་ནས་འཕག་ཅིང་ལྡིང་ངོ་། །ཁོས་མལ་གོས་གྱོན། ཁ་གཏད་ཀྱི་གྱང་ལྡེབས་
སུ་བཀལ་བའི་གང་ཟག་དེ་ལེན་འདོད། དེ་ནི་སྒྲོམ་སྐྱོར་ཞིག་གི་སྒང་བཀལ་ལོ། །ཁ་ཕྱིར་
བསྐོར་དུས་ཕྱིར་མ་ནུར་ཀ་མེད་དུ་གྱུར། སྤོ་ལོ་དེ་གཉིས་ཀྱིས་ཀྱང་སྐད་ཅིག་མར་གཡོལ་
བས་རྡོག་བརྫིས་མ་ཐེབས། ཁོས་གང་ཟག་ལེན་པར་རྩོམ་དུས་སྤོ་ལོ་དེ་གཉིས་ཀྱིས་སྐད་
219འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཅིག་མར་རྗེས་ནས་སྙེག་བྱུང་། ཁོས་འདྲུད་ལྷམ་ནས་འཇུ་གིན་བསམ་གཟས་ཏེ་གོམ་པའི
སྟངས་སྟབས་ཇེ་མགྱོགས་སུ་གཏོང་དུས་དེ་གཉིས་ཀྱང་ཅི་ཡིན་མེད་པར་ཤིན་ཏུ་མྱུར་པོས་
འཕག་ཅིང་ལྡིང་ངོ་། །ཁོས་ཁ་ཕྱིར་སློག་དུས་དེ་གཉིས་ཀྱང་རྒྱབ་ཏུ་ཡིབ་བོ། །སྤྱིར་བྲན་ཕོ་
ཞིག་ལྟར་ཁོའི་རྒྱབ་ཏུ་སྡོད་པ་ལས། མདུན་ནས་འགྲེང་མི་ནུས་པའི་ཚུལ་ལྟར་རོ། །
ཁོས་དེ་སྔོན་རང་ནུས་ཀྱིས་ལྕོགས་མི་བཏུབ་པའི་གནས་སུ་གྱར་དུས་རྟག་ཏུ་སྤམ་
རྫུའི་ཟོལ་དུ་བཅོས་པར་སྤྲོའོ། །དེ་ལྟའི་ཐབས་ཤེས་ཀྱིས་ཕན་ཐོགས་པ་སྟེ། གནས་ཚུལ་གྱི་
བབ་ལེགས་སུ་འགྲོ་བས་སོ། །ད་ལྟ་ཁོས་དེ་ལྟའི་ཚུལ་གྱིས་གང་ཟག་བཀལ་བའི་སྒྲོམ་སྐྱོར་
གྱི་མདུན་འགྲེངས་ཏེ་བྱ་རྨྱང་བྱེད་ཞོར་གང་ཟག་གཅིག་བདམས་ཤིང་། དོ་དོ་ནན་ནན
གྱིས་གང་ཟག་ཏུ་ཆོ་ལོ་བླུགས། སྤོ་ལོ་དེ་གཉིས་ཀྱང་རྒྱབ་ངོས་སུ་འཕག་ཅིང་ལྡིང་ངོ་། །ཁོ་
ཅོག་ཙེའི་མདུན་དུ་འབྱོར་དུས་གྱ་ཚོམ་དུ་གྱུར་པ་སྟེ། སྤོ་ལོའི་ཅལ་སྒྲ་དང་། རང་ཉིད་ཀྱི་
གོམ་སྒྲ་གཞི་གཅིག་ཏུ་གྱུར་ཅིང་། སེམས་ཁོང་སྡུག་གིས་གཙེས་སོ། །དེའི་ཕྱིར་ཁོ་འགྲེངས་
ནས་མི་འགུལ། གང་ཟག་ཏུ་ཆོ་ལོ་བླུགས་ཏེ་དུས་འགྱངས་ཀྱང་མ་བྱས། དེ་ལྟར་རང་དང་
ཅོག་ཙེའི་བར་ཐག་ལ་ཚོད་དཔག་བྱས། མཐར་རང་ཉིད་ཀྱི་གཉོམ་ཆུང་ནུས་མེད་ལས་
རྒྱལ་བ་སྟེ། རྐང་པ་ཤེད་ཀྱིས་བརྡབས་ནས་བསྐྱོད་པས་སྤོ་ལོའི་ཅལ་སྒྲ་ཐོས་མི་བཏུབ། ཁོ་
བསྡད་རྗེས་གཞི་ནས་སྤོ་ལོ་དེ་གཉིས་རྐུབ་སྟེགས་ཀྱི་རྒྱབ་ངོས་ནས་ལྡིང་བའི་ཅལ་སྒྲ་
གསལ་པོར་ཐོས་ཐུབ།
ཅོག་ཙེའི་སྟེང་ཕྱོགས་སུ་ལག་པ་བསྲིངས་པ་ཙམ་གྱིས་སྙོབས་ཐུབ་པའི་གྱང་ལྡེབས་
སུ་པང་ལེབ་ཅིག་གཟར་ཅིང་། དེའི་སྒང་དུ་སྲེའུ་ཆང་དམ་བེ་གང་བཞག་འདུག མཐའ་
འཁོར་དུ་ཤེལ་ཕོར་ཆུང་ཆུང་འགའ་མཆིས། ཆང་དམ་གྱི་གམ་དུ་ཧྥ་རན་སིའི་དུས་དེབ་
ཤིན་ཏུ་མང་། ཁོས་རང་ལ་མཁོ་བའི་དངོས་པོ་ཅི་ཡང་མ་བླངས། ཁ་རོག་གེར་མེ་མ་བསྒྲོན་
པའི་གང་ཟག་དེར་ལྟ་བཞིན་མཆིས། ཁོས་ལྐོག་ཏུ་གོ་སྐབས་ཀྱི་གླགས་དང་བསྟུན་ཏེ་གློ་
220གཟུགས་འགྱུར་ཟིན་ཐོ།
བུར་དུ་རྐུབ་སྟེགས་དང་ལྷན་ཅིག་ཁ་ཤེད་ཀྱིས་ཕྱིར་བསྐོར་མོད། སྤོ་ལོ་དེ་གཉིས་ཀྱང་
སྐབས་བསྟུན་གྱི་དོགས་ཟོན་མི་ལྷོད་པའམ། ཡང་ན། ལྷན་སྐྱེས་ཀྱི་གཤིས་སུ་གྲུབ་པའི་མྱོང་
བ་ལྟར་གནས་ས་རང་བཞིན་གྱིས་བརྗེས། ཏག་ཏག་ཁོའི་རྒྱབ་ཕྱོགས་སུ་ཡིབ་བོ། །ཁོའང་
ཐབས་རྡུགས་སྒོས་ཅོག་ཙེར་རྒྱབ་གཏད་ཅིང་། ལག་ཏུ་གང་ཟག་བཟུང་ནས་ཙོག་གོ །སྤོ་
ལོ་དེ་གཉིས་ད་ལྟ་ཅོག་ཙེའི་འོག་ཏུ་ལྡིང་བཞིན་པ་སྟེ། གནས་དེར་ས་གདན་ཞིག་བཏིངས་
ཡོད་པས་སྒྲ་ཧ་ཅང་གིས་གཉོམ། དེ་ནི་དགེ་མཚན་ཆེན་པོ་ཞིག་སྟེ། སྒྲ་གཉོམ་དྲགས་པས་
མཉམ་འཇོག་མ་བྱས་ན་ཐོས་མི་བཏུབ། ཁོ་ནི་མི་སྣང་འཇོག་ཅན་ཞིག་ཡིན་པས་སྒྲ་ཤིན་
ཏུ་གསལ་པོར་ཐོས་ཐུབ། འོན་ཏེ་ད་ལྟ་དེ་ལྟར་ཡིན་རུང་། ཅང་མ་འགོར་བར་ཁོས་གཏན་
ནས་ཐོས་མི་བཏུབ་པ་སྟེ། སྤོ་ལོ་དེ་གཉིས་ས་གདན་སྒང་འཕག་ཀྱང་། ཅལ་སྒྲ་ཅི་ཡང་གྲག་
མི་བཏུབ་པས་སོ། །ཁོས་བསམས་ན། དེ་ནི་རྩ་བའི་ཞན་ཆའོ། །ཅི་སྟེ་རྒྱུ་སྤུས་ལེགས་པའི་
ས་གདན་གཅིག་གམ། གཉིས་བཏིངས་ན་སྒྲ་ཅི་ཡང་གྲག་མི་བཏུབ་པར་སྙམ། འོན་ཏེ་དེ་
ནི་སྐབས་འཕྲལ་གྱི་གནས་བབ་ཙམ་སྟེ། སྤོ་ལོ་དེ་གཉིས་ཀྱི་རང་ཚུགས་ཀྱི་འགུལ་སྐྱོད་ནི་
སྟོབས་ཤུགས་ཤིག་གམ། ལྟོས་བཅས་ཀྱི་ངོ་བོ་གྱུར་པའི་རྟེན་འབྲེལ་གྱི་རང་བཞིན་ཡིན་
པས་སོ། །
ད་ལྟ་ཁོར་ཁྱི་ཞིག་མཁོ། ན་སོ་དར་ལ། གཏུམ་དྲག་ཅན་གྱི་སྲོག་ཆགས་དེས་སྐད་ཅིག
ཉིད་དུ་སྤོ་ལོ་དེ་གཉིས་བཏུལ་སྲིད། ཁོས་ཁྱི་དེས་སྡེར་མོ་རྣོན་པོར་བརྟེན་ཏེ་སྤོ་ལོ་དེ་གཉིས་
ཀྱི་རྗེས་ནས་བསྙེགས་པའམ། རང་དགར་འདེད་པ། མཐར་སོ་ཡིས་བསྣད་པའི་སྣང་ཚུལ་
དག་རྟོག་བཟོ་བྱས། ཁོས་མི་འགོར་བར་ཁྱི་ཞིག་ངེས་པར་དུ་ཉོ་སྲིད།
འོན་ཏེ་ད་ལྟའི་ཆར་སྤོ་ལོ་དེ་གཉིས་ཁོར་ཤིན་ཏུ་སྐྲག ཁོར་ཡང་མིག་སྔར་རྩ་མེད་
བཟོ་འདོད་ཀྱི་སྤྲོ་སྣང་དེ་མེད། ཡང་ན། ཁོས་སེམས་ཐག་མ་བཅད་པས་ཀྱང་ཡིན་སྲིད། ཁོ་
གཞུང་ལས་ཚར་ཏེ་དགོང་མོ་ཁྱིམ་དུ་ལོག་དུས་ངལ་དུབ་ཀྱིས་མནར་ན་དབེན་ཅག་གེར་
221འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ངལ་གསོ་བྱ་དགོས། འོན་ཏེ་བསམ་ཡུལ་ལས་འདས་པའི་དོན་འདིར་ཕྲད། ཁོས་རང་ཉིད་
ད་ལྟ་ཤིན་ཏུ་དུབ་པའི་ཚོར་སྣང་སྐྱེས། ཁོས་སྤོ་ལོ་དེ་གཉིས་གང་མགྱོགས་རྩ་མེད་དུ་གཏོང་
སྲིད་མོད། ད་ལྟའི་ཆར་མིན། ཡང་ན། སང་ཉིན་ནས་མགོ་རྩོམ་ངེས། ཅི་སྟེ་དོན་གྱི་རྟིང་ཁ་
མ་ལོན་པར་བལྟས་ཚེ། སྤོ་ལོ་དེ་གཉིས་ཀྱི་བྱ་བྱེད་ནི་ཁེངས་སྐྱུང་གི་ཡུལ་ལས་མ་འདས་
སོ། །དཔེར་ན། དུས་ངེས་མེད་དུ་འཕག་ཅིང་། སླར་ཕྱིར་ནུར་བ། ཡང་ན། མཐོན་པོར་
འཕག་སྟེ་ཅོག་ཙེར་ཕྲད་པའི་སྒྲ་དྲག་པོས་ས་གདན་གྱི་ངོས་ལས་གྲག་མི་བཏུབ་པའི་སྒྲའི་
སྐྱོར་ཡ་བྱ་བ་ལྟ་བུའོ། །འོན་ཏེ་སྤོ་ལོ་དེ་གཉིས་ལ་དེ་ལྟའི་དང་བ་མེད་ཅིང་། དགོས་པ་ཅི
ཡང་མེད་པར་ཁོ་ཁོང་ཁྲོས་གཙེས་འདོད་ཀྱི་བློ་ཁ་མེད། དེ་ནི་མ་བྱས་ཐུ་མེད་ཀྱི་བྱ་བ་ཞིག་
བྱེད་བཞིན་པའི་ངང་ཚུལ་ཙམ་མོ། །
སྤྱིར་མ་བྱས་ཐུ་མེད་ཀྱི་བྱ་བ་དེས་ཁོ་སེམས་པ་རྣལ་དུ་ཕབ་སྟེ་ཅོག་ཙེའི་གམ་དུ་སྡོད་
རྒྱུའི་སྤྲོ་སྣང་ཡོངས་སུ་ཉམས། ད་གིན་སྐར་མ་ཁ་ཤས་གནས་དེར་བསྡད་མོད། ད་ལྟ་གཉིད་
འདོད། རྒྱུ་རྐྱེན་ཉག་གཅིག་ནི་གནས་འདིར་གང་ཟག་འཐེན་མི་བཏུབ་པ་སྟེ། འབར
ཞུན་ཉལ་ཁྲིའི་གཞོག་སྒམ་སྒང་བཞག་ཡོད་པས་སོ། །དེ་ལྟར་ན་འབར་ཞུན་ལེན་པར་
འགྲོ་དགོས། ཡང་ན། གནས་དེར་སླེབས་ཚེ། ངལ་བས་དུབ་པས་ཉལ་ཡང་སྲིད། དེ་ལྟའི་
ཉལ་ཐེངས་ཤིག་གིས། བསམ་གཟས་མིན་ཅི་ལྟར་ཡང་། ཕྱིར་བཞིན་བསྙེགས་པའི་སྤོ་ལོ་
དེ་གཉིས་འོག་ཏུ་མནན་ཏེ་སིལ་བུར་ཐོར་ཞིག་ཏུ་འགྲོ་སྲིད་སྙམ། ཁོས་སྤོ་ལོའི་ཆག་གྲུམ་
གྱིས་འཕག་ཅིང་ལྡིང་སྲིད་པ་རྣར་མི་འགྲོ་བའི་གཏམ་དུ་འདོད། བྱ་བ་གང་ཞིག་ཡིན་རུང་།
ལུགས་དང་མཐུན་དགོས། སྤོ་ལོ་ནི་འཕག་ཅིང་ལྡིང་བ་གང་ཞིག མཚམས་ཚིགས་མེད་
པར་འཕག་ཅིང་ལྡིང་བ་ཞིག་ཡིན་མོད། སྤོ་ལོའི་ཆག་གྲུམ་གྱིས་ཅིས་ཀྱང་འཕག་མི་སྲིད་
པ་འཇིག་རྟེན་གྲགས་པར་མི་གནོད་པའི་གཏམ་དུ་ངེས་ན། གནས་འདིར་ཡང་ནམ་ཡང་
འཕག་ཅིང་ལྡིང་མི་སྲིད།
22266
གཟུགས་འགྱུར་ཟིན་ཐོ།
ཡར་ལོངས།” ཁོས་དེ་ལྟར་སེམས་ཀྱིན། བསམ་གཟས་ནས་སྐད་ཅོར་བརྒྱབ་ཅིང་།
རྡོག་པ་ཤེད་ཀྱིས་རྡེབ་ཀྱིན་རྗེས་ནས་བསྙེགས་པའི་སྤོ་ལོ་དེ་གཉིས་དང་ཆབས་ཅིག་ཉལ་
ཁྲིའི་གམ་དུ་སོང་། སྐབས་དེར་བསམ་ཡུལ་ལས་འདས་པའི་བྱ་བ་སྟེ། ཁོས་བསམ་གཟས་
ནས་ཉལ་ཁྲིའི་གམ་དུ་བཅར་དུས་སྤོ་ལོ་གཅིག་མྱུར་དུ་ཉལ་ཁྲིའི་སྒང་ལྡིང་ཞིང་། ཅིག་
ཤོས་དེ་ཉལ་ཁྲིའི་འོག་གབ་བོ། །སྐབས་དེར་སྤོ་ལོ་ཉལ་ཁྲིའི་འོག་ལྡིང་སྲིད་པ་ཁོའི་ཡིད་ལ་
མ་དྲན། ཁོ་སྤོ་ལོ་དེར་ཤིན་ཏུ་ཁྲོའོ། །ཁོས་བསམས་ན། འདི་ནི་བྱ་བ་ལུགས་མཐུན་ཞིག་མ་
ཡིན་པ་སྟེ། སྤོ་ལོ་དེ་ཉལ་ཁྲིའི་འོག་ལྡིང་བྱུང་། སྤྱིར་ཉལ་ཁྲིའི་སྒང་གི་དེ་ལས་ལས་འགན་
བསྒྲུབས་པ་ཆེས་ལེགས་པས་སོ། །ད་ལྟའི་ཆར་ཁོས་སྤོ་ལོ་དེ་གཉིས་ཀྱིས་གནས་གང་ཞིག་
འདེམ་མིན་གནད་ཀར་མཐོང་བ་སྟེ། དེ་གཉིས་ཡུན་རིང་ཁ་བྲལ་ནས་རང་ཚུགས་ཀྱིས་
གནས་མི་བཏུབ་པར་ཡིད་རྟོན་པས་སོ། །དེ་ལྟ་དེ་ལྟར་ཏེ། མི་འགོར་བར་ཉལ་ཁྲིའི་འོག་
གི་སྤོ་ལོ་དེ་ཉལ་ཁྲིའི་སྒང་ལྡིང་བྱུང་། “ད་ལྟ་བདག་གིས་འཛིན་ཐུབ་སོང་།” ཁོས་དེ་ལྟར་
སེམས་ཀྱིན་དགའ་དྲགས་ཏེ། འཚུབ་ཆས་ཀུན་ཏུ་བསྣད་བྱུང་། སྐད་ཅིག་ཉིད་དུ་མལ་གོས་
གྱོན་ནས་ཉལ་ཁྲིར་ཉལ། མ་བསམས་སར་སྤོ་ལོ་དེ་སླར་ཡང་ཉལ་ཁྲིའི་འོག་ཏུ་ལྡིང་སོང་།
པུ་ལོམ་ཧྥིའུ་དྷ་ཡི་ཆད་སྒོས་མལ་ཁྲིའི་སྒང་འགྱེལ་སོང་། སྤོ་ལོ་གཅིག་གིས་ཁོའི་སྒང་ནས་
ལྡིང་ཞིང་ལྟའོ། །བལྟས་པ་ཙམ་གྱིས་མི་དགའ་བའི་ཚུལ་དུ་སྣང་། ཅིག་ཤོས་དེས་ཀྱང་ཉལ་
ཁྲིའི་འོག་ནས་འཕག་ཅིང་ལྡིང་ངོ་། ། “བདག་གིས་མཚན་གང་དེ་གཉིས་ཀྱི་ཅལ་སྒྲར་
ཉན་ཨེ་དགོས།” ཁོས་མཆུ་ཏོར་སོ་བཏབ་སྟེ་མགོ་བོ་དུད་བྱུང༌།
ཁོ་སེམས་མི་སྐྱིད་པར་གྱུར། མ་གཞིར་སྤོ་ལོ་དེ་གཉིས་ཀྱིས་ཁོར་མཚན་གང་གནོད་
པ་ཇི་ལྟར་བརྩམས་པ་རྟོགས་ཐབས་བྲལ། ཁོ་གཉིད་སྐྱིད་པོ་ཁུག ཅལ་སྒྲ་ཆུང་ངུ་འདིས་
ཁོའི་གཉིད་དཀྲོགས་མ་ཐུབ། ཁོས་རང་གི་གདེང་ཚོད་དང་། ཉམས་མྱོང་ལ་གཞིགས་ཏེ་སྤོ་
ལོ་དེ་གཉིས་ཀྱི་འོག་ཏུ་ས་གདན་གཉིས་བཏིངས། དཔེར་ན། ཁོར་ཁྱི་གུ་ཆུང་ཆུང་ཞིག་ཡོད་
223འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པ་ལྟར་དེར་ནེམ་ཞིང་འཇམ་པའི་མལ་གདན་བཏིངས་པ་ལྟ་བུའོ། །འོན་ཏེ་སྤོ་ལོ་དེ་གཉིས་
ཀྱང་ངལ་བས་དུབ་པ་དང་འདྲ་བ་སྟེ། ལྡིང་བ་ཇེ་དམའ་དང་། འགྲོས་རིམ་ཇེ་དལ་དུ་གྱུར་
ཏོ། །ཁོས་ཉལ་ཁྲིའི་མདུན་དུ་པུས་མོ་བཙུགས་ཏེ་གློག་སྒྲོན་ཉལ་ཁྲིའི་འོག་ཏུ་བཀྱེ་དུས་རྟག་
ཏུ་འདི་ལྟར་སེམས་པ་སྟེ། སྤོ་ལོ་དེ་གཉིས་ནམ་ཡང་ས་གདན་སྒང་འགུལ་མི་བཏུབ་ཅིང་།
གཉོམ་ཆུང་ནུས་མེད་སྒོས་འགྲོས་རིམ་བུལ་པོས་ཕར་ཚུར་སྒྲིལ། སླར་ཡང་མཐོན་པོར་ལྡིང་
རྒྱུ་སྨོས་ཅི་དགོས་སྙམ། ཅི་སྟེ་ཁོས་ནངས་པར་ཉལ་ཁྲིའི་འོག་ཏུ་བལྟས་ཚེ་ཁ་མི་གྲག་ཅིང་།
ཅི་བསྒོས་ཉན་པའི་བྱིས་པའི་རྩེད་ཆས་རིགས་ཀྱི་སྤོ་ལོ་གཉིས་མཐོང་ཆོས་སུ་འགྱུར་སྲིད།
བལྟས་ཚོད་ལ་སྤོ་ལོ་དེ་གཉིས་ཀྱིས་འཆར་ཀའི་འོད་མདངས་མ་འཕྲོས་བར་ལྡིང་རྒྱུ་
དཀའ་བ་སྟེ། ཁོ་ཉལ་ཁྲིའི་སྒང་ཉལ་དུས་ཅལ་སྒྲ་ཅི་ཡང་ཐོས་མི་བཏུབ་པས་སོ། །ཁོས་མལ་
གོས་ལས་རོ་སྟོད་བཏོན་ཏེ་རྣ་བ་བླག་མོད། ཅལ་སྒྲ་ཅི་ཡང་མ་ཐོས། ས་གདན་ལ་དེ་ལྟའི་
ནུས་པ་ཡོད་མི་སྲིད། རྩ་བ་ནི་སྤོ་ལོ་དེ་གཉིས་མི་ལྡིང་བའམ། ཡང་ན། ནེམ་ཞིང་འཇམ་
པའི་ས་གདན་སྒང་ལྡིང་མི་བདེ་བས་ཀྱང་ཡིན་སྲིད། དེའི་ཕྱིར་གནས་སྐབས་འཕག་ཅིང་
ལྡིང་མི་བཏུབ། ཡང་ན། གནད་ཀྱི་རྩ་བ་ནི་སྤོ་ལོ་དེ་གཉིས་ནམ་ཡང་ལྡིང་མི་སྲིད་པས་ཀྱང་
ངོ་། །ཁོ་མལ་ལས་ལངས་ཏེ་དོན་ཅི་ཞིག་ལྷགས་མིན་བལྟས་ཆོག འོན་ཏེ་ཁོས་ད་གཟོད་
གཞི་ནས་ཐོབ་པའི་མཇུག་མཐའི་ལྷིང་འཇགས་ཀྱི་བདེ་བ་ཉམས་སུ་མྱོང་འདོད་ཀྱིས་སྐྱིད་
པོའི་གཉིད་དུ་ཉལ་འདོད་ན། དབེན་ཅག་གེར་གནས་པའི་སྤོ་ལོ་དེ་གཉིས་ལ་ཅིའི་ཕྱིར་ལྟ་
འདོད། ཐ་ན། གང་ཟག་འཐེན་འདོད་པའི་ཡི་ག་དོར་ཏེ་སྐད་ཅིག་མར་གཉིད་ཀྱི་བདེ་བར་
རོལ་ཏོ། །
མཚན་གང་སུན་སྣང་གིས་མ་གཙེས་པ་མིན་ཏེ། ནམ་རྒྱུན་ལྟར་རྨི་ལམ་མ་རྨིས་ཀྱང་།
གཉིད་སྐྱིད་པོ་མ་ཁུག མཚན་མོར་གཉིད་ལས་སད་པ་མང་བ་སྟེ། མི་ཞིག་གིས་སྒོ་རྡུང
བཞིན་ཡོད་པའི་སྣང་བ་འཆར་རོ། །འོན་ཏེ་སྒོ་རྡུང་མཁན་སུ་ཡང་མེད་པ་ཁོའི་སེམས་སུ་
224གཟུགས་འགྱུར་ཟིན་ཐོ།
ཁྲིགས་ཁྲིགས་རེད། མ་གཞིར་སུ་ཞིག་གིས་མཚན་གུང་དུ་མི་རྐྱང་ཞིག་གི་སྒོ་གླེགས་རྡུང་
སྲིད། ཁོས་དེ་དོན་གསལ་པོར་རྟོགས་མོད། འཚུབ་ཆས་ཐེངས་མང་བསྣད་ཀྱིན་སྒོར་ཅེར་
ཏེ་མིག་ཆེར་བགྲད་ཅིང་། ཁ་གདངས་པའི་གནས་སུ་གྱར། ཐ་ན། སྐྲའི་ཉག་མ་འགའ་ཡང་
རྔུལ་ཆུས་དཔྲལ་སྟེང་དུ་འབྱར་རོ། །ཁོ་གཉིད་ལས་ཐེངས་མང་སད་པས་མཐར་མགོ་བོ་
མགལ་མེ་འཁོར་བ་ལྟར་གཉིད་ཁུག ཁོས་དེ་ལྟའི་ཅལ་སྒྲ་སྒོ་བརྡུངས་པའི་སྒྲ་མིན་པར་
གནས་གང་ཞིག་ནས་གྲག་པ་ལོས་རྟོགས། འོན་ཏེ་གཉིད་ཡུར་དྲགས་པས་སམ་ཅི། དེ་ལྟའི་
བསམ་ཚོད་ལ་གདེང་ཚོད་ཅི་ཡང་མི་འདུག ཁོའི་དྲན་པའི་ཡུལ་དུ་གྱུར་པ་ནི་ཕྲ་ཞིང་
མཉེན་པའི་ཅལ་སྒྲ་དུ་མ་འདུས་ནས་གྲུབ་པའི་སྒྲ་དྲག་པོ་ཞིག་ཏུ་འདོད། སྤྱིར་ཅལ་སྒྲ་དྲག་
པོ་དེ་ལས་གཡོལ་ཐུབ་ན་ཡན་ལག་གི་སྒྲར་ཅིས་ནས་ཀྱང་བཟོད་སྒོམ་བྱ་ཐུབ་སྙམ། མ་
གཞིར་རྒྱུ་རྐྱེན་གང་ཞིག་གི་དབང་གིས་སམ་ཅི། ད་ལྟ་ཡོད་ཚད་འཕྱིས་དྲགས་སོང་བས་
ཁོས་ཅི་ཡང་མི་བཏུབ། གོ་སྐབས་ཤོར་ཟིན་པས་ཁ་རོག་གེར་གླལ་སྒྱིང་དང་བཅས་ཁོང་
ཁྲོ་ཆེན་པོས་མགོ་བོ་མལ་ཐུལ་དུ་བཅུག་ནས་གཉིད་དོ། །མཚན་རིང་མོ་དེ་ལྟའི་ཚུལ་གྱིས་
འདས་སོང་།
ཞོགས་པར་བྲན་མོས་སྒོ་བརྡུངས་པའི་སྒྲས་གཉིད་ལས་སད། དེ་ལྟའི་སྒྲ་འཇམ་པོའི་
ཀློང་ཁོར་ཐར་པ་ཐོབ་པ་ལྟ་བུའི་བདེ་བ་རྙེད། ནམ་རྒྱུན་མོར་སྒྲ་ཆེས་དམའ་ཞེས་འཁང་
ར་བྱའོ། །ཁོས “ཡར་ཤོག་ཅིག” ཅེས་འབོད་རྩིས་བྱེད་དུས་འགྲོས་རིམ་མྱུར་ཞིང་། སྒྲ་
གདངས་གཉོམ་པའི་ཅལ་སྒྲ་གྲག་བྱུང་། དེ་ནི་ཉལ་ཁྲིའི་འོག་གི་སྤོ་ལོ་དེ་གཉིས་ཀྱི་ཅལ་སྒྲ་
ཡིན་པ་སྨོས་ཅི་དགོས། སྤོ་ལོ་དེ་གཉིས་སད་དམ། འོ་ན། བདག་ལྟར་མིན་པར་མཚན་གང་
སྟོབས་ཤུགས་གསར་པ་ཞིག་རྙེད་དམ། “འཕྲལ་དུ་ཡོང་ཆོག” ཁོས་བྲན་མོར་དེ་ལྟར་
འབོད་ཀྱིན། ཉལ་ཁྲི་ལས་བབས་ཤིང་། ཡིད་གཟབ་སྒོས་ལྟག་རྒྱབ་ཀྱི་སྤོ་ལོར་སྣང་འཇོག་
བྱས། དེ་ནས་སྤོ་ལོར་རྒྱབ་གཏད་དེ་གློ་བུར་དུ་ས་གདན་སྒང་ཉལ། ཁ་ཕྱིར་བསྐོར་ནས་ལྟ་
225འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དུས་རང་ལ་སྡིགས་ན་ཅིས་ཀྱང་དགའ་ཨང་སྙམ། འདི་ནི་བྱིས་པ་ཞིག་གིས་མཚན་མོར་
སུན་སྣང་དང་བཅས་མལ་ཐུལ་ནང་རྡོག་པ་འབུད་པའི་ངང་ཚུལ་ལྟར་རོ། །སྤོ་ལོ་དེ་གཉིས་
མཚན་གང་འཕག་ཅིང་ལྡིང་། དེའི་ཕྱིར་ཉལ་ཁྲིའི་འོག་གི་ས་གདན་ལ་ཁུང་བུ་ཕྱུངས་
ནས་པང་གཅལ་མངོན་འོངས། ཅལ་སྒྲའང་དེ་ལྟར་གྲག་བྱུང་། ཁོས “ས་གདན་སྒང་ཉོལ་
ཅིག” ཅེས་བཞིན་མདངས་དྲག་པོས་སྨྲས། སྤྱིར་སྤོ་ལོ་དེ་གཉིས་ས་གདན་གྱི་ནུས་པས་
ཅལ་སྒྲ་མི་གྲག་དུས་གཞི་ནས་བྲན་མོ་ནང་དུ་བོས། བྲན་མོ་སྟེ། བློ་རྟུལ་ཞིང་། ལུས་རྒྱགས་
པའི་བུད་མེད་ཅིག་གིས་ཞོགས་ཟས་ཅོག་ཙེའི་སྒང་བཤམས། དེ་དུས་ཁོས་མལ་གོས་གྱོན་
ཏེ་ཉལ་ཁྲིའི་གམ་དུ་འགུལ་ཙམ་ཡང་མི་བྱེད་པར་འགྲེངས། སྤོ་ལོ་དེ་གཉིས་ཀྱང་ཉལ་ཁྲིའི་
འོག་ཏུ་མཆིས་སོ། །ཁོས་བྲན་མོར་ལྟ་གིན་མོས་ཅི་ཞིག་ཤེས་ཡོད་མེད་ལ་བརྟགས། དེ་ལྟར་
ཡིན་མི་སྲིད། གང་ལགས་ཤེ་ན། བྲན་མོས་ཁྱིམ་ལས་བྱེད་ཀྱིན་ལན་རེར་སྨིན་མ་གཟེངས་
ཤིང་། གནས་དེར་འགྲེངས་ནས་ཅི་ཞིག་ལ་རྣ་བ་བླག་པའི་ཚུལ་དེའོ། །ཁོས་བསམས་ན།
དེ་ནི་མདང་ནུབ་མཚན་གང་གཉིད་སྐྱིད་པོ་མ་ཁུག་པའི་སྟབས་ཀྱིས་དབང་རྩ་སྦྲིད་པའི་
འཕྲུལ་སྣང་ཡིན་པར་འདོད། ཅི་སྟེ་བྲན་མོས་སྐད་ཅིག་མར་ཁྱིམ་ལས་ཚར་ན་ཅི་འདྲའི་
དགའ་ཨང་སྙམ་མོད། ནམ་རྒྱུན་ལས་བུལ་བའི་སྣང་བ་འཆར། མོས་གླེན་མའི་ཚུགས་ཀ་
དང་བཅས་པང་དུ་ཁོའི་གོན་པ་དང་། ལྷམ་ཡུ་རིང་བཏབ་ནས་ཁྱམས་རར་བསྐྱོད། གནས་
དེར་ཡུན་རིང་འགོར་སོང་། གོན་པ་རྡེབ་བཞིན་པའི་སྒྲ་མི་སྙན་པའང་ཐོས་འོངས། དེ་དུས་
ཁོས་འགུལ་མེད་ཐེར་ཟུག་ཚུལ་གྱིས་ཉལ་ཁྲིའི་སྒང་མི་སྡོད་ཀ་མེད་དུ་གྱར། ཅི་སྟེ་ཉལ་
ཁྲིའི་འོག་གི་སྤོ་ལོ་སྦེད་ཐུབ་ན། ཁོས་ཀོག་ཧྥེ་གྲང་མོར་གྱུར་ཀྱང་ནམ་ཡང་ཅེར་འདོད། མ་
གཞིར་ཁོ་ནི་ནམ་རྒྱུན་ཀོག་ཧྥེ་ཚ་པོ་འཐུང་རྒྱུར་དགའ། ད་ལྟ་བྱ་བ་ཅི་ཡང་ལས་རྒྱུ་མེད་
པས་དྲ་ཡོལ་ལ་ཅེར་རྒྱུའི་ཚུལ་ལས་མ་འདས། དྲ་ཡོལ་གྱི་ཕག་ནས་སྐྱ་མདའི་འོད་མདངས་
མོག་པོར་སྣང་ངོ༌། །ཁོས་བྲན་མོར་ཅི་ཞིག་བྱུང་སོང་ཞེས་འདྲི་འདོད་མོད། མོ་སྐད་ཅིག་
226གཟུགས་འགྱུར་ཟིན་ཐོ།
མར་བུད་སོང་། ཁོས་མིག་གི་སྐྱེལ་ཐུང་ཀློང་ནས་མོ་ནི་རྟུལ་ཞིང་རྒྱགས་པའི་བུད་མེད་ཅིག་
གོ་ཞེས་སྡིགས་འདོད། འོན་ཏེ་མོར་སྡིགས་དོན་གྱི་ཡང་སྙིང་ཅི་ཡིན་ལ་ཞིབ་འདང་རྒྱག་
དུས། མོས་ཅི་ཡང་མི་ཤེས་པ་རྟོགས། དེ་ལྟའི་ཚུགས་ཀ་བཅོས་མ་ནི་ཅི་འདྲའི་ཁུངས་ལུང་
མེད་པ་ཞིག་གོ །ཁོའི་ཀླད་པ་ཟང་ཟིང་དུ་གྱུར། རྩ་བ་ནི་མདང་ནུབ་མཚན་གང་གཉིད་
སྐྱིད་པོ་མ་ཁུག་པས་སོ། །དེའི་ཡང་རྩ་བ་ནི་བྱ་བ་ཐམས་ཅད་རང་ཉིད་ཀྱི་གོམས་གཤིས་
ལྟར་མ་བསྒྲུབས་པ་དང་། གང་ཟག་མ་འཐེན་པ། ཨ་རག་ཀྱང་མ་བཏུངས་པས་སོ། །“བདག་
གིས་གང་ཟག་མ་འཐེན་པ་དང་། ཨ་རག་མ་བཏུང་ན་གཉིད་སྐྱིད་པོ་ཁུག་མི་ཐུབ།” འདི་
ནི་ཁོས་ཞིབ་འདང་བརྒྱབ་པའི་མཐའ་མའི་སྡོམ་ཚིག་གོ །
ཁོས་ད་ནས་བཟུང་ལུས་པོར་དོ་སྣང་བྱ་འདོད། དེས་ན་འཕྲལ་དུ་ཉལ་ཁྲིའི་སྒང་
དུ་བཀལ་བའི་སྨན་སྒམ་ལས་སྲིང་བལ་ཞིག་བླངས་ཏེ་རྡོག་པོ་ཆུང་ངུ་རྣ་བའི་བུ་གར་
བརྫངས། དེ་ནས་གོམ་པ་ཁ་ཤས་སྤོས་ནས་ཚོད་ལྟ་བྱས། སྤོ་ལོ་དེ་གཉིས་ཁོའི་རྗེས་སུ་
འབྲངས་ཀྱང་། ཅལ་སྒྲ་ཧ་ལམ་མ་ཐོས། སླར་ཡང་རྡོག་པོ་ཁ་ཤས་བརྫངས་པས་གཏན་ནས་
ཐོས་མི་བཏུབ་པར་གྱུར་ཏོ། །ཁོས་སླར་ཡང་གོམ་པ་འགའ་སྤོས་ཀྱང་། མི་བདེ་བའི་སྣང་
བ་ཅི་ཡང་མ་བྱུང་། ཁོ་དང་། སྤོ་ལོ་དེ་གཉིས་རང་རང་སོ་སོ་གང་ཞིག གཞི་གཅིག་ཏུ་
ཡོངས་སུ་གྲུབ་པ་སྟེ། ཕན་གནོད་ཅི་ཡང་མེད་པའི་ཚུལ་གྱིས་འོ་ཆུ་འདྲེས་པ་ལྟར་གནས་
སོ། །ཐེངས་ཤིག ཁོ་ཁ་ཕྱིར་བསྐོར་བ་ཅུང་མགྱོགས་པས་བྱེ་བྲག་ཏུ་སྤོ་ལོ་གཅིག་གིས་
གཡོལ་མ་ཐུབ་པར་ཁོའི་པུས་མོར་རྡུང་ཁ་བརྒྱབ། འདི་ནི་བསམ་ཡུལ་ལས་འདས་པའི་
གནས་ཚུལ་ཙམ་མོ། །ནམ་རྒྱུན་ཁོ་ཁུ་སིམ་མེར་ཀོག་ཧྥེ་འཐུང་རྒྱུར་དགའ། ཁོ་ལྟོགས་སོང་།
ཁོར་བསམས་ན། མདང་ནུབ་ཀྱི་མཚན་གང་ནི་གཉིད་སྐྱིད་པོ་མ་ཁུག་པ་གང་ཞིག ཤུལ་
ཐག་རིང་བའི་འགྲུལ་བཞུད་དུ་ཆས་པ་དང་འདྲ། ཁོས་སྐད་ཅིག་མར་ཆུ་གྲང་མོས་ལུས་
པོ་བཀྲུས་ཏེ་གོན་པ་གྱོན་འདོད། ཁོས་དྲ་ཡོལ་མ་ཕྱེ། དོགས་ཟོན་དང་བཅས་འོད་མདངས་
227འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མག་མོག་ཀློང་སྡོད་འདོད། ཅི་ལྟར་ཡང་མི་རྒྱུས་མེད་ཀྱིས་སྤོ་ལོ་དེ་གཉིས་མཐོང་མི་འདོད།
འོན་ཏེ་ད་ལྟ་ཕྱིར་ཐོན་རྒྱུའི་སྟ་གོན་བྱའོ། །ཐབས་ཅི་ཞིག་སྤྱོད་དགོས། དོགས་ཟོན་མ་བྱས་
ཚེ། ཁྲོམ་གཞུང་དུ་ཁོའི་རྗེས་ནས་འབྲངས་སྲིད། ཁོར་ཐབས་ཤེས་ལེགས་པོ་ཤིག་རྙེད་པ
སྟེ། གོས་སྒྲོམ་ཆེན་པོ་དེའི་ཁ་ཕྱེ་སྟེ་ནང་དུ་རྒྱབ་གཏད་ནས་འགྲེངས། སྤོ་ལོ་དེ་གཉིས་
ཀྱིས་ཁོའི་བསམ་ཚུལ་རྟོགས་སམ་ཅི། གོས་སྒྲོམ་ནང་འཛུལ་འདོད་མི་བྱ། ཁོ་དང་བར་
ཆོད་པའི་སྲུབས་ཀ་ཕྲན་བུའང་སྤྱད་ནས་གམ་དུ་བཅར་གང་ཐུབ་བྱའོ། །ལན་རེར་ཐབས་
ཤེས་ཅི་ཡང་མེད་དུས། གོས་སྒྲོམ་ནང་འཁྱུག་ཙམ་ལྡིང་ནས་སླར་སྐད་ཅིག་མར་ཐོན་འགྲོ།
མཚམས་རེར་རང་གི་བླང་བྱ་དང་རྒྱབ་འགལ་གྱིས་ཁོའི་ཟུར་ངོས་སུ་བཅར་ནས་སྡོད་
དོ། །ཁོའི་གཡོ་ཇུས་ལ་ཕན་འབྲས་ཅི་ཡང་མ་ཐོན། མཐར་ཁོས་ཕྱིར་ནུར་ནས་གོས་སྒྲོམ་
ནང་དུ་འཛུལ། དེ་ལྟར་ན་སྤོ་ལོ་དེ་གཉིས་ཀྱང་རྗེས་སུ་མི་འབྲང་ཀ་མེད་དོ། །འདི་ནི་སྤོ་ལོ་
དེ་གཉིས་ལ་བསྩལ་བའི་མཐའ་འབྲས་ལས་མ་འདས་སོ། །གོས་སྒྲོམ་གྱི་མཐིལ་དུ་དངོས་
པོ་ཙག་ཙིག་སྣ་ཚོགས་ཏེ། དཔེར་ན། ལྷམ་དང་། ཤོག་སྒམ། སྒམ་ཆུང་སོགས་མཆིས། དེ་
དག་གྲ་དག་པོས་བསྒྲིགས་འདུག འོན་ཏེ་སྤོ་ལོ་དེ་གཉིས་ཀྱི་འགུལ་སྐྱོད་ལ་འགོག་རྐྱེན
བཟོའོ། །ཁོས་དེ་དུས་ཕལ་ཆེར་གོས་སྒྲོམ་གྱི་སྒོ་བརྒྱབ་ཟིན། ལོ་ངོ་མང་པོའི་རིང་ད་ལྟའི་
ཚུལ་ལྟར་གོས་སྒྲོམ་ལས་གོམ་ཞེང་ཆེན་པོས་ཐོན་མ་མྱོང་། ཁོས་སྒོ་དམ་པོར་མནན་ཅིང་།
སྒོ་ཟྭ་བརྒྱབ་སྟེ་སྤོ་ལོ་དེ་གཉིས་ནང་དུ་བཅུག་སོང་། “ལེགས་འགྲུབ་བྱུང་སོང་།” ཁོས་ངོ་
གདོང་གི་རྔུལ་ཆུ་འཕྱིད་ཀྱིན་དེ་ལྟར་སྨྲས། སྤོ་ལོ་དེ་གཉིས་ཀྱང་གོས་སྒྲོམ་ནང་མཐོན་པོར་
ལྡིང་བས་ཅལ་སྒྲ་དྲག་པོ་གྲག་བྱུང་། མི་ཞིག་ལ་བསམས་ན། འཆི་ཁར་འཕག་འཚག་རྒྱག་
བཞིན་པ་ལྟ་བུའི་སྣང་བ་འབྱིན་སྲིད། ཁོའི་འདོད་བློ་ཚིམ་སོང་། ཁོ་སྡོད་ཤག་དང་ཁ་བྲལ་
དུས་སྟོང་སང་སང་གི་ཁྱམས་རས་ཀྱང་སེམས་ལ་བདེ་བ་བྱིན་འོངས། རྣ་བའི་བུ་གའི་སྲིང་
བལ་བླངས་རྗེས་ཐོག་ཁང་གི་སྒྲ་སྣ་ཚོགས་ཐོས། འོན་ཏེ་ནམ་ཡོངས་སུ་མ་གསལ་བས་མི་
228སྐད་མ་ཐོས།
གཟུགས་འགྱུར་ཟིན་ཐོ།
ཐོག་ཁང་གི་འོག་ཤོད་དེ། བྲན་མོ་སྡོད་སའི་ས་འོག་ཁང་པའི་སྒོ་མདུན་དུ་མོའི་ལོ་
བཅུར་སོན་པའི་བུ་ཆུང་དེ་འགྲེངས་འདུག
ཁོ་ནི་མའི་བྱད་བཞིན་དང་གཅིག་མཚུངས་ཏེ།
མི་དར་མ་ཞིག་གི་མི་སྡུག་པའི་ཆ་ཡོད་ཚད་གང་དེའི་ངོ་གདོང་ན་མཆིས་སོ། །ཁོས་རྐང་པ་
སྣོལ་མར་འགྲེངས་ཤིང་། ལག་ཟུང་དོར་མའི་ཁུག་མར་བཅུག་སྟེ་གནས་དེར་དབུགས་ཀྱི་
འབྱིན་རྔུབ་དཀའ་བའི་ཚུལ་གྱིས་གནས་སོ། །དེ་ནི་ཆུང་དུས་ནས་ལྦ་བའི་ནད་ཀྱིས་གཙེས་
པའི་ནད་རྟགས་སོ། །ནམ་རྒྱུན་ཁོས་ལམ་ནས་བུ་ཆུང་འདིར་འཕྲད་དུས་གོམ་སྟབས་མྱུར་
པོས་གཡོལ་ཅི་ཐུབ་བྱའོ། །འོན་ཏེ་དེ་རིང་དེའི་གམ་དུ་སྡོད་འདོད། མ་གཞིར་བུ་ཆུང་འདི་
བུད་མེད་དེ་ལས་བཙས་ཤིང་། མའི་གཤིས་ཀ་རྒྱུད་ལ་འཇགས་མོད། ད་ལྟའི་ཆར་བྱིས་པ་
ཞིག་སྟེ། མཚར་སྣང་གིས་ཕྱུག་པའི་བུ་ཆུང་ཞིག་གོ །ཅི་སྟེ་མི་རྣམས་ཀྱིས་ཁོར་གཏམ་སྙན་
པོ་སྨྲས་ཚེ། ཚིག་གསལ་འབྲུ་དག་གིས་ལན་འདེབས་སྲིད་མོད། ཕྱོགས་རིས་ཀྱི་འཐབ་རྩོད་
དྲག་པོས་བུ་ཆུང་དེའི་གདོང་པར་མཛུབ་མོ་གཏོད་དོ། །ཁོས་དེ་ལྟར་བསམས་མོད། ཅི་ལྟར་
ཡང་བུ་ཆུང་དེའི་གམ་ནས་བུད་སོང་། ཁྲོམ་གཞུང་དུ་འབྱོར་དུས་གནམ་གཤིས་སྡོད་ཤག་
ལས་ཆེས་ལེགས་པ་སྟེ། ཞོགས་པའི་སྨུག་པ་ཡལ་ཞིང་། བསེར་རླུང་དལ་བུས་ལྡང་། མཐིང་
མདོག་གི་ནམ་མཁའི་མཐོངས་དབྱིངས་མེ་ལོང་འཕྱིད་པ་ལྟར་གཡའ་དག་གོ །ཁོ་ནམ་
རྒྱུན་དང་བལྟོས་ན་དེ་རིང་ཁྲོམ་གཞུང་དུ་སླེབས་པ་སྔ། དེ་ནི་སྤོ་ལོ་དེ་གཉིས་ཀྱི་དྲིན་ལས་
མ་འདས་སོ། །ཐ་ན། ཁོས་ཅོག་ཙེའི་སྒང་གི་ཚགས་པར་ལ་ལྟ་རྒྱུའང་བརྗེད་འདུག ད་ནི་
ཅི་ཡིན་ཡང་ཡིན་དུ་ཆུགས། ད་ལྟ་དུས་ཚོད་མང་བས་གོམ་སྟབས་དལ་པོས་བསྐྱོད་ནའང་
ཆོག་གོ །ཡ་མཚན་གྱི་ཡུལ་དུ་གྱུར་པ་ནི་སྤོ་ལོ་དེ་གཉིས་དང་རྒྱང་བཀྱེས་རྗེས་སེམས་ཁུར་
བྱེད་ཚད་ཇེ་ཉུང་དུ་གྱུར། ཅི་སྟེ་ཁོའི་རྗེས་སུ་འབྲངས་ན་ཐམས་ཅད་ཀྱིས་ཁོར་དབང་བའི་
དངོས་པོ་ཞིག་ཏུ་བརྩི་སྲིད། དེའི་ཕྱིར་ཁོའི་སྐོར་གླེང་དུས་སྤོ་ལོ་དེ་གཉིས་མི་འཆད་ཐུ་
229འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མེད་ཀྱི་བྱེ་བྲག་ཅིག་ལོས་ཡིན། འོན་ཏེ་ད་ལྟ་དེ་གཉིས་གོས་སྒྲོམ་ནང་གི་རྩེད་ཆས་ཙམ་
མོ། །སྐབས་དེར་ཁོས་གློ་བུར་དུ་འདི་ལྟར་བསམས་པ་སྟེ། སྤོ་ལོ་དེ་གཉིས་ལ་རང་ཚུགས་
ཀྱི་ནུས་པ་འདོན་དུ་བཅུག་ཚེ། ད་གཟོད་ཕན་ཡོན་ལྡབ་འགྱུར་གྱིས་འཕེལ་སྲིད་སྙམ། བུ་
ཆུང་དེ་ད་དུང་ཡང་གནས་དེར་འགྲེངས་འདུག ཁོས་བུ་ཆུང་དེར་སྤོ་ལོ་བྱིན་ཚེ། གཡར་
བ་མིན་པར་ལྷག་བསམ་རྣམ་དག་གིས་ཕུལ་བའི་ལག་རྟགས་ཡིན་སྲིད། འོན་ཏེ་ཚུལ་འདི་
ནི་དྲག་པོའི་བཀའ་ཡིས་བསྒོས་ཏེ་ཐམས་ཅད་ཐོར་ཞིག་ཏུ་བཏང་བའི་ངང་ཚུལ་མ་ཡིན་
ནམ། སྤྱིར་རང་ཚུགས་སྐྱོན་མེད་ཡིན་ཡང་། བུ་ཆུང་དེའི་ལག་ཏུ་གནས་པ་ནི་གོས་སྒྲོམ་
ནང་བསྡད་པ་ལས་ལེགས་པ་སྟེ། ཐོག་ཁང་གི་མི་ཚང་མའི་མཐོང་ཆོས་སུ་འགྱུར་སྲིད། བུ་
ཆུང་དེས་སྤོ་ལོ་དེ་གཉིས་ལ་ཇི་ལྟར་རྩེའམ། བྱིས་པ་གཞན་གྱིས་ཀྱང་ལྷན་ཅིག་རྩེ་སྲིད། མི་
ཐམས་ཅད་ཀྱིས་རྩེད་ཆས་རིགས་ཀྱི་སྤོ་ལོ་གཉིས་སུ་འདོད་པ་ལས། པུ་ལོམ་ཧྥིའུ་དྷའི་སྙིང་
གྲོགས་སུ་སུས་རློམ་སྲིད། ལྟ་ཚུལ་དེ་ནི་རྟག་བརྟན་ཐེར་ཟུག་སྟེ། སུས་ཀྱང་གནོད་བྱེད་
འཕེན་ཐབས་བྲལ་ལོ། །ཁོ་སླར་ཡང་ཐོག་ཁང་དུ་བསྐྱོད། བུ་ཆུང་དེའང་འོག་ཁང་གི་རྡོ་
སྐས་ལས་བབས་ཏེ་འོག་ཤོད་ཀྱི་སྒོ་ཕྱེ་རྩིས་བྱའོ། །ཁོས་ངེས་པར་དུ་བུ་ཆུང་དེ་འབོད་དགོས།
བུ་ཆུང་དེའི་མིང་ནི་ཁོ་དང་འབྲེལ་བ་ཡོད་པའི་དངོས་པོ་དེ་དག་དང་འདྲ་བར་ཅི་འདྲའི་
དགོད་བྲོ་བ་ཞིག་ཨང་། ཁོས་བུ་ཆུང་དེ་བོས་བྱུང་། “ཨར་དྷུ་རོ་ཐ། ཨར་དྷུ་རོ་ཐ།” ཞེས་
བོས། བུ་ཆུང་དེ་གྱ་ཚོམ་དང་བཅས་ཡུན་ཙམ་འགྲེངས། “ཚུར་ཤོག” ཁོས་དེ་ལྟར་སྨྲ་
གིན “བདག་གིས་ཁྱོད་ལ་དངོས་པོ་ཞིག་བྱིན་ཆོག” ཅེས་ཀྱང་སྨྲས། ཁང་པ་དོ་དམ་པའི་
བུ་མོ་ཆུང་ཆུང་དེ་གཉིས་ཀྱང་ཁ་གཏད་ཀྱི་སྒོ་ཁར་ཐོན་ཅིང་། མཚར་སྣང་དང་བཅས་པུ་
ལོམ་ཧྥིའུ་དྷའི་གམ་དུ་བསྡད། བུ་མོ་དེ་གཉིས་བུ་ཆུང་དེ་དང་བལྟོས་ན་བྱ་བྱེད་ཤིན་ཏུ་
མྱུར། ཁོ་གཉིས་ཀྱིས་བུ་ཆུང་དེའི་བྱ་བྱེད་འདི་ལྟར་བུལ་དོན་རྟོགས་ཐབས་བྲལ། ཁོ་གཉིས་
ཀྱིས་བུ་ཆུང་དེར་གཡབ་མོ་བྱས་ཤིང་། མིག་མདངས་པུ་ལོམ་ཧྥིའུ་དྷའི་བཞིན་ལས་མ་
230གཟུགས་འགྱུར་ཟིན་ཐོ།
བྲལ་བར་ཡང་སྙིང་ལག་རྟགས་ཅི་ཞིག་སྦྱིན་མིན་ལ་བསམ་ཚོད་འཐེན། ཁོ་གཉིས་མཚར་
སྣང་དང་བཅས་སྙིང་ག་ལུ་གུ་ལྟར་ལྡིང་བྱུང་། པུ་ལོམ་ཧྥིའུ་དྷས་ཁོ་གཉིས་ལ་བགད་ཅིང་།
བུ་ཆུང་དེར་ཡང་དེ་ལྟ་དེ་ལྟར་རོ། །བུ་ཆུང་དེས་གཞི་ནས་འདི་ཀོ་ཐམས་ཅད་ཀྱི་དོན་གྱི་
རྟིང་ཁ་ལོན་སོང་། ཁོས་ངལ་དུབ་དང་བཅས་རྐང་ཆུང་རེངས་པོ་དེས་རྡོ་སྐས་རེ་རེ་བཞིན་
འགོས། གོམ་པའི་སྟངས་སྟབས་ཀྱང་མ་དང་གཅིག་མཚུངས་ལས་མ་འདས། མོ་ཡང་དེ་
དུས་སྒོ་ཁར་ཐོན་བྱུང་། པུ་ལོམ་ཧྥིའུ་དྷས་བྲན་མོས་ཐོས་ན་སྙམ་པ་ལྟར་སྐད་ངག་མཐོན་
པོས “བདག་གི་ཐོག་ཁང་གི་སྡོད་ཤག་ཏུ།” ཁོས་མུ་མཐུད “སྤོ་ལོ་སྙིང་རྗེ་པོ་གཉིས་ཡོད།
ཁྱོད་ལ་དགོས་སམ” ཞེས་དྲིས། བུ་ཆུང་དེས་ཅི་ཡང་མི་སྨྲ་བར་མཆུ་ཏོ་འགུལ་ཙམ་འགུལ་
ཙམ་བྱས། དེ་ནི་ཅི་ཞིག་བྱ་དགོས་མིན་མི་རྟོགས་པའི་ངང་ཚུལ་ལྟར་རོ། །སླར་ཡང་ཁ་ཕྱིར་
བསྐོར་ཏེ་ཅི་ཞིག་བྱ་དགོས་མིན་གྱི་མིག་མདངས་ཨ་མར་ཅེར། བུ་མོ་དེ་གཉིས་སྐད་ཅིག་
མར་ས་མཆོངས་གནམ་ལྡིང་གིས་སྤོ་ལོ་ཁོ་གཉིས་ལ་བྱིན་ཅིག་སྐུལ། “ཁྱོད་གཉིས་ཀྱིས་
ཀྱང་སྤོ་ལོ་རྩེ་ཆོག” བུ་མོ་དེ་གཉིས་ལ་དེ་ལྟར་སྨྲས་མོད། བུ་ཆུང་དེའི་ལན་ལ་སྒུག་བཞིན་
མཆིས། པུ་ལོམ་ཧྥིའུ་དྷས་སྐད་ཅིག་མར་སྤོ་ལོ་བུ་མོ་དེ་གཉིས་ལ་བྱིན་ན་ཆོག་སྙམ་མོད། དེ་
གཉིས་ཅོལ་ཆུང་གི་ངང་ཚུལ་ལས་མ་འདས། ལྡོག་སྟེ་བུ་ཆུང་དེར་ཡིད་རྟོན་ནོ། །བུ་ཆུང་
དེས་ཨ་མ་དང་ཁ་བརྡ་མ་བྱས་མོད། མོའི་མིག་མདངས་ནས་གདེང་ཚོད་རྙེད། པུ་ལོམ་ཧྥིའུ་
དྷས་ཡང་བསྐྱར་འདྲི་དུས་བུ་ཆུང་འཐད་པའི་དོད་དུ་མགོ་བོ་ལྕོག་བྱུང་། “ཁྱོད་ཀྱིས་ཡིད་
གཟབ་ཀྱིས་ཉོན།” པུ་ལོམ་ཧྥིའུ་དྷས་སྨྲས། ཁོ་དགའ་དྲགས་ཏེ་ལག་རྟགས་ཇི་ལྟར་སྩོལ་
དགོས་མིན་ཡང་བརྗེད། “བདག་གི་སྡོད་ཤག་གི་ལྡེ་མིག་ཁྱོད་ཀྱི་ཨ་མར་ཡོད། དེས་ན་ཨ་
མའི་ས་ནས་ལོངས་ཤིག གོས་སྒྲོམ་གྱི་ལྡེ་མིག་བདག་གིས་ཁྱོད་ལ་སྤྲོད། སྤོ་ལོ་དེ་གཉིས་
གནས་དེར་ཡོད་པས་ལོངས་ཤིག ཁྱོད་ཀྱིས་སྡོད་ཤག་དང༌། གོས་སྒྲོམ་གྱི་སྒོ་ཟྭ་ལེགས་པོར་
རྒྱོབ། ཁྱོད་ཀྱིས་སྤོ་ལོ་དེ་གཉིས་ཇི་ལྟར་རྩེད་འདོད་ན་དེ་ལྟར་རྩེས་ཤིག བདག་ལ་ནམ་
231འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡང་ཕྱིར་སྤྲོད་མི་དགོས། ཁྱོད་ཀྱིས་ཧ་གོ་ཨེ་སོང" ཞེས་སྨྲས། བློ་ཕམ་གྱི་ཡུལ་དུ་གྱུར་པ་ནི་
བུ་ཆུང་དེས་ཅི་ཡང་རྟོགས་མ་སོང་། པུ་ལོམ་ཧྥིའུ་དྷས་མ་གཞིར་རྨོངས་རྟུལ་ཅན་གྱི་གླེན་
པ་དེར་འགྲེལ་བཤད་གསལ་ཐག་ཆོད་ཅིག་རྒྱག་བསམས་མོད། བསྐྱར་ཟློས་ཀྱིས་བཤད་པ་
མང་བས་ལྡེ་མིག་དང་། ཁང་པ། གོས་སྒྲོམ་གྱི་གོ་རིམ་ཡང་བཟློག་སོང་། བུ་ཆུང་དེས་ཀྱང་
ཁོར་ཅེར་གྱིན་ཅེར་གྱིན། ཁོ་ནི་མི་བཟང་ལྟ་ཅི། ལྡོག་སྟེ་ཁྲམ་པ་ཞིག་ཏུ་མཐོང་སོང་། བུ་
མོ་དེ་གཉིས་ཀྱིས་སྐད་་ཅིག་མར་གསལ་པོར་རྟོགས། དེ་གཉིས་ཀྱིས་པུ་ལོམ་ཧྥིའུ་དྷར་ལག་
པ་བསྲིངས་ནས་ལྡེ་མིག་བླངས། “སྒུག་ཅིག” པུ་ལོམ་ཧྥིའུ་དྷ་བུ་མོ་དེ་གཉིས་ལ་ཞེ་ནས་
ཁྲོའོ། །དུས་ཚོད་ཀྱང་རིམ་བཞིན་འདས་པས་ཁོས་དེ་ལྟའི་ཚུལ་གྱིས་ཡུན་རིང་སྒུག་མི་
བཏུབ། ཅི་སྟེ་བྲན་མོས་བཤད་ཚེ། ཐམས་ཅད་རྟོགས་ངེས། བུ་ཆུང་གི་ཚབ་བྱས་ཏེ་བྱ་བ་
ཡོད་ཚད་སྒྲུབ་ཚར་ངེས། དེ་ནི་ཅི་འདྲའི་སྐྱིད་ཅིག་ཨང་སྙམ། འོན་ཏེ་བྲན་མོ་སྔར་ལྟར་
སྒོ་འགྲམ་དུ་འགྲེངས་ཤིང་། དོགས་མི་བདེ་བར་འཛུམ་དམུལ་དམུལ་བྱའོ། །མོས་བསམས་
ན། པུ་ལོམ་ཧྥིའུ་དྷ་གློ་བུར་དུ་མོའི་བུ་ཆུང་ལ་དགའ་སྟེ་ཁོར་སྒྱུར་རྩིས་མན་ངག་སྐྱོར་
བཞིན་ཡོད་སྙམ། པུ་ལོམ་ཧྥིའུ་དྷ་ཡང་འོག་ཤོད་ཀྱི་རྡོ་སྐས་ནས་འབབ་མི་བཏུབ། ཁོས་བྲན་
མོར་སྐད་ངག་མཐོན་པོས་དཀོན་མཆོག་གི་བྱམས་བརྩེའི་ཐུགས་ལ་གཟིགས་ཏེ་བུ་ཆུང་
གིས་སྤོ་ལོ་དེ་གཉིས་གོས་སྒྲོམ་ལས་ཐར་བར་བྱོས། ཁོས་གོས་སྒྲོམ་གྱི་ལྡེ་མིག་ཉིན་གང་བུ་
ཆུང་གི་ལག་ཏུ་སྤྲོད་འདོད་ན་རང་ཉིད་ཀྱི་ལྷག་བསམ་རྣམ་པར་དག་གོ་ཞེས་སྨྲས། སྤྱིར་
རང་ཉིད་ངོ་མ་ཐོག་ཁང་དུ་ཕྱིན་ཏེ། གནས་དེ་ནས་སྤོ་ལོ་མ་བྱིན་པ་ནི་རང་གི་ལུས་པོར་
གཅེས་འཛིན་གྱི་འདུ་ཤེས་བཅངས་པ་མིན། དེ་བཞིན་ཐོག་ཁང་གི་སྡོད་ཤག་ནས་སྤོ་ལོ་
བྱིན་པའམ། ཡང་ན། བུ་ཆུང་གི་ལག་ནས་ཚུར་ལེན་མི་བཏུབ་པ་སྟེ། སྤོ་ལོ་དེ་གཉིས་ནི་
སུ་ཞིག་དང་ཕྲད་ན་དེའི་རྗེས་སུ་འབྲངས་ནས་འགྲོ་འདུག་བྱ་བས་སོ། །པུ་ལོམ་ཧྥིའུ་དྷས་
སླར་ཡང་འགྲེལ་བཤད་ཀྱི་མགོ་བརྩམས་མོད། བུ་ཆུང་དེའི་ཇི་མི་སྙམ་པའི་མིག་མདངས་
232གཟུགས་འགྱུར་ཟིན་ཐོ།
ཀྱིས་མཚམས་འཇོག་མི་བྱ་ཀ་མེད་དུ་གྱར། “ཁྱོད་ཀྱིས་བདག་གིས་བཤད་པ་མ་རྟོགས་
སམ།” པུ་ལོམ་ཧྥིའུ་དྷས་སྐྱོ་ཡུས་དང་བཅས་དྲིས། དེ་ལྟའི་ཇི་མི་སྙམ་པའི་མིག་མདངས་
དེ་སུ་ཞིག་གིས་བཟློག་ནུས། དེ་ནི་སྨྲ་བསམ་བརྗོད་འདས་ཏེ། མིའི་རིགས་ཀྱི་ཤེས་རབ་ཀྱི་
སྤྱོད་ཡུལ་ཁོ་ནར་མ་ངེས་སོ། །
“ངེད་གཉིས་ཀྱིས་ཁོར་སྤོ་ལོ་ལེན་རོགས་བྱས་ཆོག” བུ་མོ་དེ་གཉིས་ཀྱིས་སྨྲས།
སྤྱང་གྲུང་ཤིན་ཏུ་དོད་པས་བུ་ཆུང་དེ་བརྒྱུད་ནས་སྤོ་ལོ་ལེན་འདོད། ཁང་པ་དོ་དམ་པའི་
སྡོད་ཤག་ནས་ཆུ་ཚོད་ཀྱི་དྲིལ་བརྡ་གྲག་པ་ནི་པུ་ལོམ་ཧྥིའུ་དྷར་དྲན་སྐུལ་བྱ་བའི་ཚུལ་
ལས་མ་འདས། “འོ་ན། ཁྱོད་གཉིས་ཀྱིས་ལྡེ་མིག་ཁྱེར་ཅིག” ཁོས་དེ་ལྟར་སྨྲས། སྐབས་
དེར་ལྡེ་མིག་ཁོས་སྤྲད་པའི་ཚུལ་ལྟར་མིན་པར་བུ་མོ་དེ་གཉིས་ཀྱིས་ཕྲོགས་པའི་ཚུལ་དུ་
སྣང་། འོན་ཏེ་ལྡེ་མིག་བུ་ཆུང་དེར་སྤྲད་ན་དེ་བས་ལེགས། “སྡོད་ཤག་གི་ལྡེ་མིག་འོག་ཤོད་
ཀྱི་ལྕམ་མོ་དེའི་ས་ནས་ལོངས་ཤིག" ཁོས་དེ་ལྟར་སྨྲས་ཤིང་། མུ་མཐུད “ཁྱོད་གཉིས་ཀྱིས་
སྤོ་ལོ་བླངས་རྗེས་ལྡེ་མིག་ལྕམ་མོ་དེར་སྤྲོད་ཅིག” ཅེས་ཀྱང་སྨྲས། “ཡ་ཡ། ཡ་ཡ།” བུ་
མོ་དེ་གཉིས་ཀྱིས་དེ་ལྟར་སྨྲ་གིན་རྡོ་སྐས་ལས་བབས་སོང་། བུ་མོ་དེ་གཉིས་ཀྱིས་ཅི་ཡང་
རྟོགས་ཐུབ། ཐམས་ཅད་ཐོགས་མེད་དུ་རྟོགས་ཐུབ། ཁོར་ད་ལྟ་བུ་ཆུང་དེའི་རྨོངས་རྟུལ་གྱི་
དྲི་མ་གོས་པ་ལྟར་ཅི་ཡང་ཧ་མི་གོ་བའི་ཚོད་དུ་སྣང་། ད་ལྟ་བུ་མོ་དེ་གཉིས་ཀྱིས་སྐད་ཅིག་
མར་ཁོའི་འགྲེལ་བཤད་ཀྱི་རྟིང་ཁ་ལོན་པར་ཁོ་ཧང་སང་སོང་།
བུ་མོ་དེ་གཉིས་ཀྱིས་འོག་ཤོད་ཀྱི་བྲན་མོའི་སྨད་གཡོགས་འཐེན་བཞིན་མཆིས།
འོན་
ཏེ་དེ་ལྟའི་འཁྲབ་ཚན་ཅི་འདྲའི་ཡིད་དབང་ཕྲོགས་ཀྱང་། ཁོས་མུ་མཐུད་ལྟ་མི་བཟོད། བུ་མོ་
དེ་གཉིས་ཀྱིས་ཇི་ལྟར་ལེགས་འགྲུབ་བྱའམ་སྙམ། དེ་ནི་དུས་ཚོད་འཕྱིས་དྲགས་པས་མིན་
པར་སྤོ་ལོ་ལེན་དུས་ཁོ་གནས་དེར་སྡོད་འདོད་མེད་པས་སོ། །ཐ་ན། བུ་མོ་དེ་གཉིས་ཀྱིས་
སྡོད་ཤག་གི་སྒོ་ཕྱེ་མ་ཐག་རང་ཉིད་ཁྲོམ་གཞུང་དུ་སླེབས་ན་སྙམ་མོ། །ཁོས་ད་ལྟའི་ཆར་སྤོ་
233འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལོ་དེ་གཉིས་གནས་བབ་ཅི་འདྲ་ཞིག་ཏུ་ལྷུང་མིན་རྩ་བ་ནས་རྟོགས་མི་བཏུབ། དེའི་ཕྱིར་
ཁོ་དེ་རིང་སྔ་དྲོ་ཁོ་ནར་ཕྱི་རོལ་ཏུ་ཐེངས་གཉིས་ཐོན། ཁོས་ད་ལྟ་བྲན་མོས་བུ་མོ་དེ་གཉིས་
ཀྱི་རེ་བ་དང་ལེན་མ་བྱས་པ་གང་ཞིག གམ་ནས་བུ་ཆུང་དེས་བྲན་མོར་རོགས་རམ་བྱས་
པ་མཐོང་། ཁོས་བསམས་ན། དེ་ལྟའི་བྲན་མོ་གླེན་མ་འདི་མི་ཡུལ་དུ་བཙས་པར་སྙིང་པོ་ཅི་
ཡོད་སྙམ།
ཁོས་ནང་གོས་བཟོ་གྲྭར་ཆས་པའི་ལམ་དུ་བྱ་བའི་སྐོར་ལ་ཞིབ་འདང་བརྒྱབ་པས་
ཐམས་ཅད་དྲན་པའི་ཡུལ་ནས་བརྗེད། དེ་ལྟར་གོམ་སྟབས་མྱུར་པོས་ལམ་དུ་ཆས། བུ་ཆུང་
དེས་དུས་ཚོད་ཆུད་འཛའ་རུང་། གཞུང་ལས་ཁང་དུ་ཐོག་མར་སླེབས། གནས་དེ་ནི་ཤེལ་
ཀོས་བར་བཅད་པའི་ཁང་པ་ཞིག་སྟེ། དབུས་སུ་ཁོའི་གཞུང་ལས་ཅོག་ཙེ་དང་། ཁ་གཏད་
དུ་ལས་གཡོག་སྟེ། དངོས་སྦྱོང་སློབ་མ་གཉིས་ཀྱི་ཅོག་ཙེ་མཆིས་སོ། །སྤྱིར་ངོས་ཆུང་ཞིང་གུ་
དོག་པས་སློབ་ཆུང་སློབ་མའི་སློབ་སྤྱོད་སྒྲོག་ཙེ་དང་འདྲ། གཞུང་ལས་ཁང་གུ་དོག དངོས་
སྦྱོང་སློབ་མ་གཉིས་འགྲེངས་པ་ལས་འདུག་མི་ཉན། ལྡོག་ན་ཁོར་རྐུབ་སྟེགས་རྒྱག་སའི་
གནས་མེད་པར་འགྱུར་སྲིད། དེ་ལྟར་དེ་གཉིས་ཉིན་གང་ཉོབ་མདངས་དང་བཅས་ཅོག་
ཙེར་བསྙེས་ནས་འགྲེངས། ཁོ་གཉིས་མི་སྐྱིད་ཅིང་། ཁོས་ཀྱང་ལྟ་ཞིབ་བྱེད་མི་བདེ། ཁོ་
གཉིས་རྟག་ཏུ་འཚུབ་ཆ་ཆེན་པོས་ཅོག་ཙེའི་གམ་དུ་གཤིབ་ནས་འགྲེངས། དེ་ནི་བྱ་བ་ལས་
རྒྱུའི་ཕྱིར་མིན་པར་མཚར་གཏམ་སྨྲ་ཕྱིར་རོ། །ཐ་ན། སྐབས་རེར་གཉིད་ངད་ཀྱིས་བཟིའོ། །
ཁོ་ནི་རྟག་ཏུ་ཁོ་གཉིས་ལ་ཤིན་ཏུ་ཁྲོའོ། །ཁོས་འགན་ཁུར་བའི་བྱ་བ་གང་ཞིག་བསྒྲུབས་
ཀྱང་། ཁོ་གཉིས་ཀྱི་ནུས་པ་ཤིན་ཏུ་ཉག་ཕྲའོ། །ཁོས་བསྒྲུབ་བྱའི་བྱ་བ་ནི་ཁྱིམ་དུ་བསྡད་པའི་
བུད་མེད་ལས་བཟོ་པའི་དངུལ་བུན་གྱི་རྣམ་གྲངས་སོ། །དེ་དག་ནི་བཟོ་གྲྭས་གླས་པའི་ཐོན་
རྫས་རྩེ་གྲ་བཟོ་མཁན་ཤ་སྟག་གོ །དེ་ལྟའི་ལས་ཕྱོད་ལ་ཤན་འབྱེད་དགོས་ན་ངེས་པར་དུ་
གནས་ཚུལ་གྱི་རྟིང་ཁ་གསལ་པོར་ལོན་དགོས། དེའི་ཕྱིར་ཁོས་སུ་ཞིག་ལའང་ཤན་འབྱེད་
234གཟུགས་འགྱུར་ཟིན་ཐོ།
ཀྱི་གོ་སྐབས་སྤྲོད་མི་ནུས། དཔེར་ན། བཟོ་གྲྭའི་སྦྱིན་བདག་སྐུ་ཞབས་ཨོ་ཐོ་མན་གྱིས་ཁོའི་
བྱ་བར་མཐོང་ཆུང་གི་རྣམ་འགྱུར་བཟུང་མོད། བཟོ་གྲྭར་ལོ་ཉི་ཤུའི་རིང་བྱ་བ་བསྒྲུབས་པའི་
གྲུབ་འབྲས་ལ་ཡིད་རྟོན་བྱའོ། །དེ་ལྟའི་ཚུགས་ཀ་ནི་ངོ་སོ་མ་ཡིན་པར་བརྩི་འཇོག་བྱས་པ་
ཞིག་སྟེ། ཁོ་ནི་ལྷག་བསམ་རྣམ་དག་ཡིན་པ་གང་ཞིག ཡིད་རྟོན་གྱི་ཡུལ་དུ་གྱུར་པའི་ལས་
མི་ཡིན་པ་ལྟར་རོ། །འོན་ཏེ་སྦྱིན་བདག་གིས་སྔར་བཞིན་ཁོའི་བྱ་བར་མཐོང་ཆུང་གི་རྣམ་
འགྱུར་བཟུང་བ་སྟེ། སྦྱིན་བདག་གིས་བསམས་ན། བྱ་བ་རིགས་འདི་གཞན་གྱིས་བསྒྲུབས་
ན་དེ་བས་སྟབས་བདེ་ཞིང་། ཕན་འབྲས་བཟང་སྙམ་མོ། །ལས་མི་ཐམས་ཅད་ཀྱིས་ཀྱང་
སྦྱིན་བདག་སྐུ་ཞབས་ཁོའི་གཞུང་ལས་ཁང་དུ་མི་འགྲོ་བའི་རྩ་བ་ནི་གང་དེའི་བྱ་བ་སྒྲུབ་
སྟངས་མཐོང་ན་ཁོང་ཁྲོས་གཙེས་པས་ཡིན་ཞེས་སྨྲའོ། །ལས་མི་ཚོའི་དེ་ལྟའི་གོ་ནོར་གྱིས་
ཁོར་སེམས་སྡུག་སྐྱེ་མྱོང་། འོན་ཏེ་ཐབས་ཤེས་ཅི་ཡང་མེད། གང་ལགས་ཤེ་ན། ཁོས་སྦྱིན་
བདག་རང་གི་ཚན་ཁག་ཏུ་ཟླ་གཅིག་བསྡད་དེ། བསྒྲུབ་བྱའི་བྱ་བ་ཐམས་ཅད་ལ་ཞིབ་
འཇུག་བྱས་པ་བརྒྱུད་གང་དེས་ཞིབ་འཇུག་བྱས་པའི་ཐབས་ཤེས་སྤྱད་ཚེ། མཐའ་འབྲས་ནི་
ཚན་ཁག་གི་བྱ་བ་གོལ་ལམ་དུ་འདྲེན་སྲིད། དེའི་ཕྱིར་སྦྱིན་བདག་གིས་ཁོའི་བྱ་བར་ཡིད་
རྟོན་ཐུབ་ཅེས་སྨྲ་བསམ་བརྗོད་འདས་ཀྱི་ཡུལ་དུ་གྱུར་པས་སོ། །དེ་ལྟར་ཁོས་སྔར་བཞིན་
རང་གི་བྱ་བ་སྒྲུབ་སྟངས་དེ་ཁོ་ན་སྤྱོད་དོ། །ཅི་སྟེ་དུས་ཡུན་རིང་པོའི་རྗེས་སུ་སྦྱིན་བདག་
ཡོང་ཚེ། ཁོས་དངངས་སྐྲག་ཅི་ཡང་མེད་པར་སྔར་བཞིན་ལས་མི་དཀྱུས་མའི་འགན་ཁུར་
གྱི་འདུ་ཤེས་བཅངས་ཏེ་སྦྱིན་བདག་ལ་སྒྲིག་ཆས་འདི་དང་དེ་ཞེས་འགྲེལ་བཤད་རྒྱག་གིན
མགོ་བོ་ལྕོག་ཅིང་། མིག་རྐང་རྩེར་ཕབ་སྟེ་སྔར་ལྟར་རང་གི་ལམ་བུ་རྙིང་པར་སྐྱོད་རྐྱང་
བྱའོ། །ཡང་ན། ཁོར་སེམས་སྡུག་སྐྱེ་བྱེད་ནི་དེ་ལྟའི་གོ་ནོར་མིན་སྲིད། ཁོས་བསམས་ན། ཅི་
སྟེ་རང་ཉིད་ལས་གནས་འདི་ནས་ཁ་མི་འབྲལ་ཀ་མེད་དུ་གྱུར་ན། སུ་ཞིག་གིས་བཟོ་གྲྭའི་
གནས་ཚུལ་རྙོག་དྲ་འདི་འདྲར་ཁ་གཏད་གཅོག་མི་བཏུབ་སྙམ། ཅིའི་ཕྱིར་ཞེ་ན། བཟོ་གྲྭར་
235འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁོའི་ལས་ཚབ་ཐུབ་མཁན་སུ་ཞིག་ཀྱང་མེད་ཅིང་། ཅི་སྟེ་ཡོད་རུང་བཟོ་གྲྭ་ཟླ་བ་ཁ་ཤས་
རྗེས་སུ་ལས་འཛོལ་ཐོན་ཏེ་ཐོན་སྐྱེད་རང་སོར་གནས་པར་འདོད་དོ། །ཅི་སྟེ་སྦྱིན་བདག་
གིས་ལས་བཟོ་པ་ག་གེ་མོར་མཐོང་ཆུང་བྱས་ཚེ་ལས་མི་གཞན་གྱིས་དེ་ལྟར་བྱ་རྒྱུ་སྨོས་
མེད་དོ། །དེས་ན་ལས་མི་ཚང་མས་ཁོའི་བྱ་བར་མཐོང་ཆུང་བྱ། སུས་ཀྱང་ཟབ་སྦྱོང་གི་
གནས་སྐབས་སུ་ཁོའི་ཚན་ཁག་ཏུ་ཡུན་རིང་བྱ་བ་སྒྲུབ་འདོད་ཀྱི་མོས་པ་མེད་ཅིང་། ལས་
མི་གསར་པ་འབྱོར་ཐོ་བཀོད་ཚེ། རང་གི་མོས་པ་ལྟར་ཁོའི་གཞུང་ལས་ཁང་དུ་ལས་བགོས་
བྱ་རྒྱུའི་སྙན་ཞུ་སྒྲོན་མཁན་གཅིག་རྐྱང་མེད།
ད་ནི་ཁོའི་ཚན་ཁག་གི་རྒྱུན་འཛིན་པ་ཉིན་
མོའི་སྐར་མ་ལྟར་དཀོན་ནོ། །དེ་སྔོན་ཁོའི་ཚན་ཁག་ཏུ་རང་ཉིད་དང་།
བྱ་བ་ཕྲན་ཚེགས་
ལས་མཁན་ཞིག་ལས་མེད། སྤྱིར་བྱ་བ་ཡོད་ཚད་རང་ཉིད་ཀྱིས་བསྒྲུབ་དགོས། དངོས་སྦྱོང་
སློབ་མ་དེའང་གཟའ་འཁོར་འགའི་རྩོད་འབྲས་སུ་ཟད། ཁོ་རྟག་ཏུ་སྦྱིན་བདག་གི་གཞུང་
ལས་ཁང་དུ་བསྐྱོད། སེམས་པ་རྣལ་དུ་ཕབ་སྟེ་དངོས་སྦྱོང་སློབ་མ་ཞིག་མཁོ་བའི་གསལ་
བཤད་ཞིབ་ཕྲ་བརྒྱབ། དངོས་སྦྱོང་སློབ་མ་ཞིག་མངགས་པ་ལས་ཁོའི་སྒྱིད་ལུག་མཚོན་མི་
བཏུབ། མ་གཞིར་ཁོ་ནི་སྐྱིད་འདོད་ལེ་ལོ་ཅན་ཞིག་མིན། ཁོས་དེ་ལྟའི་བྱ་བ་རྙོག་དྲ་ཅན་དེ་
དཔྱིས་ཕྱིན་པར་བསྒྲུབ་འདོད། འོན་ཏེ་སྦྱིན་བདག་གིས་བསམས་ན། བཟོ་གྲྭའི་རྣམ་གྲངས་
དུས་ཚོད་ཀྱི་འཕེལ་འགྲོས་ལྟར་འཕར་སྣོན་བྱུང་ཡོད། ཚན་ཁག་ཡོད་ཚད་ཀྱང་རྒྱ་སྐྱེད་
དོ། །བྱེ་བྲག་ཏུ་པུ་ལོམ་ཧྥིའུ་དྷའི་ཚན་ཁག་ནམ་ཡང་བརྗེད་ངས་ཀྱི་ཡུལ་དུ་གྱུར་ཏོ་སྙམ། དེ་
ལྟ་དེ་ལྟར་ཏེ། ཚན་ཁག་དེའི་རྣམ་གྲངས་མང་ཞིང་། རྙོག་དྲའི་ཡུལ་ལས་མ་འདས། སྦྱིན་
བདག་གིས་ལོ་རབས་གང་ཞིག་ཏུ་མགོ་བརྩམས་པ་མ་ངེས་ཀྱང་། ཁོ་ཐོག་མར་བྱ་བར་
ཞུགས་དུས་ཚན་ཁག་འདིར་བུད་མེད་ལས་མི་བཅུ་ཙམ་ལས་མེད། ད་ལྟ་ལྔ་བཅུ་དྲུག་ཅུ་
ཙམ་དུ་འཕར་རོ། །བྱ་བ་རིགས་འདིར་ལས་མི་མཁོའོ། །ཁོས་སེམས་ནུས་ཡོད་ཚད་ཀྱིས་བྱ་
བ་བསྒྲུབ་རྒྱུར་ཁག་ཐེག་བཏུབ་མོད། ད་ནས་བཟུང་རང་ཉིད་ཀྱི་བྱ་བ་མ་ལུས་པ་བསྒྲུབ་
236རྒྱུར་ཁག་ཐེག་མི་བྱེད།
གཟུགས་འགྱུར་ཟིན་ཐོ།
སྦྱིན་བདག་གིས་ཁོ་ལྟ་བུའི་ལས་མི་རྙིང་པའི་རེ་འདུན་ཐད་ཀར་
དུ་ངོ་བཟློག་པ་མིན། སྤྱིར་གཞན་དང་ཁ་བརྡ་བྱ་བ་གང་ཞིག ཁོའི་སྙན་སྒྲོན་གཟབ་ནན་
གྱིས་མ་ཉན། དེའང་སྣང་ལ་མ་ངེས་པའི་སྒོ་ནས་ཁས་འཆེས་སོ། །ཡང་ཉིན་འགའི་རྗེས་སུ་
དྲན་པའི་ཡུལ་ལས་བརྗེད་དོ། །དེ་ལྟའི་བྱ་བྱེད་ཀྱིས་མི་ཞིག་གི་སེམས་པ་མི་ཕམ་མི་སྲིད།
དོན་དམ་དུ་ཁོ་ནི་མི་སྣང་མེད་ཅན་ཞིག་གོ །འོན་ཏེ་སྟོང་བསམ་ཅན་ཞིག་མིན་ནོ། །ཁོས་
མཚན་སྙན་ཁེ་གྲགས་ཆུ་ཡི་ལྦུ་བར་ལྟའོ། །ཅི་ལྟར་ཡང་བདེན་པའི་མཐའ་གསལ་བ་སྟེ།
ཁོས་རང་ཚུགས་བརྟན་པོས་དེ་ལྟའི་གནས་སྐབས་བསུ་བར་སྤྲོའོ། །དེ་ལྟ་དེ་ལྟར་ཏེ། མཇུག་
འབྲས་སུ་དངོས་སྦྱོང་སློབ་མ་གཉིས་ཐོབ། འོན་ཏེ་དེ་གཉིས་ནི་ཅི་འདྲའི་ཅོལ་ཆུང་ཀླད་
མེད་ཅིག་ཨང་། ལས་མི་ཐམས་ཅད་ཀྱིས་ཀྱང་སྦྱིན་བདག་གིས་དངོས་སྦྱོང་སློབ་མ་མཁོ་
འདོན་བྱ་རྒྱུ་ལས། དངོས་སྦྱོང་སློབ་མ་དང་ལེན་མ་བྱས་པ་གལ་ཆེར་བཟུང་བ་ལས་ཁོའི་
ཚན་ཁག་ལ་བཟུང་བའི་མཐོང་ཆུང་གི་རྣམ་འགྱུར་མཚོན་པ་ལོས་རྟོགས་ཟེར། སྦྱིན་
བདག་ལ་བསམས་ནའང་། ཅི་ཡིན་སེམས་ན་ཁྲིགས་ཁྲིགས་རེད། སྦྱིན་བདག་གིས་ཁོར་
ཡུན་རིང་སྣང་མེད་བྱས་པའི་རྩ་བའང་དངོས་སྦྱོང་སློབ་མ་དེ་གཉིས་ད་བར་མ་རྙེད་པས་
ཡིན་སྲིད། མདོར་ན་སྦྱིན་བདག་ལ་ལེ་བདའ་བྱ་རྒྱུའི་དགོས་པ་ཅི་ཡང་མེད་དེ། དངོས་
སྦྱོང་སློབ་མ་གཅིག་དགོས་རྒྱུའི་རེ་ཞུ་བྱས་རུང་། གཉིས་ཐོབ་པ་མ་ཡིན་ནམ། སྦྱིན་བདག་
གི་བྱ་བྱེད་ཀྱང་ཅི་འདྲའི་ངོ་མཚར་ཆེའོ། །འོན་ཏེ་ཁོས་ད་དུང་ལེ་བདའ་བྱའོ། །འདི་ནི་རང་
གི་གནས་བབ་དཀའ་སྡུག་ཏུ་གྱར་བས་ལན་པ་ལས། ཁོར་ད་དུང་ལས་གཡོག་དགོས་པའི་
རྒྱུ་རྐྱེན་གྱིས་མིན། ཡང་ན། དཔྱིས་ཕྱིན་པའི་ལེ་བདའ་བྱ་སྟངས་མིན་པར་སྐབས་བསྟུན་
གྱི་གསལ་བཤད་བྱས་པ་ཙམ་མོ། །ཅི་ལྟར་ཡང་མི་འགོར་བར་ལས་རོགས་བརྣག་སེམས་
ཅན་ཚོས་གཏམ་འཆལ་བཟོས་པ་སྟེ། ཁ་ཅིག་གིས་ཁོར་ལས་རོགས་མངགས་མོད། ད་དུང་
སྦྱིན་བདག་ལ་ལེ་བདའ་བྱས་པ་ཨེ་བདེན་ཞེས་སྦྱིན་བདག་ལ་ཡང་སེ་དྲིས་མྱོང་ཟེར། སྦྱིན
237འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་ན་རེ། རེད། ཁོས་མུ་མཐུད་ལེ་བདའ་བྱའོ། །དེ་ནི་གནས་ལུགས་ཡོད་པ་ཞིག་གོ །
བདག་གིས་གཞི་ནས་དོན་གྱི་རྟིང་ཁ་ལོན་ཞིང་། བྱ་བ་ཐམས་ཅད་རིམ་ཅན་གྱིས་བསྒྲུབས།
བུད་མེད་འཚེམ་བཟོ་བ་ཞིག་ཁོའི་གཞུང་ལས་ཁང་དུ་དངོས་སྦྱོང་སློབ་མར་བཀོད་སྒྲིག་
བྱས། ཡང་གཅིག་བཤད་ན། བསྡོམས་དྲུག་ཅུ་ལྷག་བཀོད་སྒྲིག་བྱས། ཅི་སྟེ་མ་འདང་ན་ད་
དུང་མུ་མཐུད་བཀོད་སྒྲིག་བྱའོ། །དེ་ལྟར་དཔྱིས་ཕྱིན་པར་མངགས་ཏེ། འཁོར་ཁང་དེ་ཉིད་
སྨྱོ་ནད་ཁང་ཞིག་ཏུ་མ་གྱུར་པར་མཚམས་འཇོག་མི་བྱའོ། །མི་ལོ་ཁ་ཤས་རིང་ཁོའི་ཚན་
ཁག་སྨྱོ་ནད་ཁང་དུ་འགྱུར་བཞིན་འདུག་ཅེས་སྨྲའོ། །དེ་ལྟའི་ཚིག་འགྲོས་ཀྱང་སྦྱིན་བདག་
གི་སྐད་ངག་ལ་ལད་མོ་བྱས་པ་ཞིག་གོ །འོན་ཏེ་སྦྱིན་བདག་གིས་ཁོར་དེ་ལྟའི་ཚུལ་གྱིས་ཁ་
བརྡ་བྱ་མྱོང་མེད་ན། ཁོས་ཅིའི་ཕྱིར་དོགས་པ་བྱའམ། དེ་དག་ནི་སྐྱིད་འདོད་ལེ་ལོ་ཅན་གྱི་
མི་གཤིས་ངན་པ་ཚོས་རྫུན་བཟོ་བྱས་པ་ལས་མ་འདས། ཁོས་གཏམ་འཆལ་དེའི་སྐོར་ལ་ཁ་
ཡ་མ་བྱས་ཤིང་། དངོས་སྦྱོང་སློབ་མ་དེ་གཉིས་མཐོང་ནའང་སེམས་པ་རྣལ་དུ་ཕོབ་ཐབས་
བྱས། འོན་ཏེ་དེ་གཉིས་གནས་དེར་འགྲེངས་ཏེ་ཕྱིར་སྐྲོད་ཐབས་མི་འདུག མ་གཞིར་
བཞིན་མདངས་སྐྱ་བོར་གྱུར་པ་གང་ཞིག ལུས་སྟོབས་ཞན་པའི་བྱིས་པ་གཉིས་སོ། །ཡིག་
ཚགས་ལྟར་ན་དམའ་འབྲིང་མཐར་ཕྱིན་པའི་ན་ཚོད་དོ། །དེར་སུ་ཞིག་གིས་ཡིད་རྟོན་ནུས།
ཐ་ན། དགེ་རྒན་གྱི་སར་མངག་མི་འདོད། དོན་དམ་དུ་ཨ་མའི་ནུ་ཞོ་དང་ཁ་འབྲལ་ཐབས་
མེད་པ་ཐམས་ཅད་ཀྱིས་རྟོགས་སླ། དེ་གཉིས་ཀྱིས་ངལ་བ་ཅི་ཡང་སེལ་མི་ནུས། ཐོག་མར་
འགྲེངས་དྲགས་ཏེ། ཤིན་ཏུ་དུབ་པར་གྱུར་ཏོ། །ཅི་སྟེ་སྣང་འཇོག་མ་བྱས་ཚེ། ལུས་སྟོབས་
ཞན་པའི་དབང་གིས་འགྲེངས་མི་བཏུབ་པ་གང་ཞིག རོ་སྟོད་གུག་ཅིང་འཁྱོག་ནས་གྲུ་
ཟུར་ཞིག་ཏུ་ངལ་བས་ཙོག་སྲིད། ཁོས་དངོས་སྦྱོང་སློབ་མར་རྟག་ཏུ་སྐྱིད་འདོད་ལེ་ལོ་བྱས་
ན་ཕུགས་སུ་ལུས་ཟུངས་ཉམས་སྲིད་པའི་གནས་ལུགས་རྟོགས་སུ་འཇུག་འདོད། དེ་ལྟར་བྱ་
བ་སྣ་རེ་བསྒྲུབས་པའམ། ཡང་ན། འཚོ་བར་ཁ་གཏོད་རྒྱུའི་སྦྱོང་བརྡར་སྤྲད་ན་ལེགས་སྙམ།
238གཟུགས་འགྱུར་ཟིན་ཐོ།
ཐེངས་ཤིག དངོས་སྦྱོང་སློབ་མ་ཞིག་དགའ་དྲགས་ཏེ་རྒྱུག་མཐར་ཅོག་ཙེར་པུས་མོ་
བརྡབས། སྐབས་དེར་འཁོར་ཁང་དུ་བུད་མེད་འཚེམ་བཟོ་བས་གཏམས། ཅོག་ཙེའི་སྒང་
དུའང་གོན་པ་བྱུར་བུར་སྤུངས། འོན་ཏེ་ཁོས་བྱ་བ་ཐམས་ཅད་བསྐྱུར་ཅིང་། ངུ་ངག་གིས་
མནར་བའི་དངོས་སྦྱོང་སློབ་མ་དེ་གཞུང་ལས་ཁང་དུ་ཁྲིད། མཐར་རྨ་རས་སྟབས་བདེ་
ཞིག་ཀྱང་དཀྲིས། མ་གཞིར་དངོས་སྦྱོང་སློབ་མ་དེའི་དགའ་བའི་སེམས་འགྱུ་ཕྱི་ཚུལ་ཙམ་
སྟེ། མདང་སྐྱེས་བྱིས་པ་ཞིག་དང་འདྲ་བར་སྤྲེལ་ལད་ལ་དགའ་འོ། །ལན་རེར་ངོ་སོ་འཐོབ་
ཕྱིར་འགོ་པས་སྣང་འཇོག་བྱས་ན་སྙམ་པའི་མགོ་སྐོར་གྱི་བྱ་བྱེད་ཀྱང་སྤེལ་ལོ། །ཐེངས་ཤིག
ཁོ་བྱ་བའི་འཚུབ་ཆས་མི་ཁོམ་པའི་གནས་སྐབས་སུ་ལུས་པོ་རྔུལ་ཆུས་བརླན་ཏེ། དངོས་
སྦྱོང་སློབ་མ་དེ་གཉིས་ཀྱི་གམ་ནས་བསྐྱོད། སྐབས་དེར་ཁོ་གཉིས་ནི་གོས་ཐུམ་གྱི་ཀློང་དུ་
སོས་དལ་ངང་སྦྲག་འཛིན་བརྗེ་རེས་བྱེད་བཞིན་པའོ། །དེ་དུས་ཅིས་ཀྱང་ཁུ་ཚུར་གྱིས་
བརྡུངས་ཏེ་དེ་ལྟའི་བྱ་བྱེད་ལ་ཆད་པ་ལྕི་མོ་ཞིག་བཅད་ན་སྙམ་མོད། དེ་གཉིས་ནི་བྱིས་པ་
ཞིག་སྟེ། ཁོས་ཤེད་ཀྱིས་བརྡུངས་ན་སྲོག་ཀྱང་བཀུམ་སྲིད། དེའི་ཕྱིར་གང་དག་གིས་བྱིན
པའི་མནར་གཅོད་ལ་མུ་མཐུད་བཟོད་སྒོམ་བྱས། ཁོས་བསམས་ན། དངོས་སྦྱོང་སློབ་མས་
ཀྱང་བྱ་བའི་འགན་འཁྲི་ཐེག་ན་སྙམ། དཔེར་ན། ད་ལྟ་འཚེམ་བཟོའི་བྱ་བ་བཀོད་སྒྲིག་བྱེད་
སྒང་ངོ་། །འདི་ནི་ཚེགས་ཆེ་བ་གང་ཞིག བློ་རྩེ་གཅིག་ཏུ་གནས་རྒྱུའི་བྱ་བ་ཞིག་གོ །ཁོའི་
འཆར་གཞི་ལྟར་ན། རང་ཉིད་དབུས་སུ་འགྲེངས་ཏེ་ཁྱོན་ཡོངས་ལ་ལྟ་ཞིབ་དང་། ཐོ་འགོད་
ཀྱི་འགན་ཁུར་སྒོས་དངོས་སྦྱོང་སློབ་མ་དེ་གཉིས་ཀྱིས་ཁོས་ཅི་བསྒོས་ལྟར་ཕར་ཚུར་བགྲོད་
ཅིང་། འཚེམ་བཟོའི་བྱ་བ་བཀོད་སྒྲིག་ལེགས་པོ་བྱས་ན་འདོད། དེ་བཞིན་འཚང་ཁ་ཅི་
འདྲ་ཆེ་བའི་གནས་ཚུལ་འོག ཁོའི་ལྟ་སྐུལ་ཇི་ལྟར་ནན་རུང་། རྔོ་ཐོགས་མི་བཏུབ་ན་
དངོས་སྦྱོང་སློབ་མའི་མཉམ་འཇོག་གིས་ཁོའི་ལྷོད་གཡེང་གི་ཞན་ཆ་སྐོང་ཞིང་། ཉམས་
མྱོང་རིམ་ཅན་གྱིས་གསོག་ཐུབ། དེ་ལྟར་བྱ་བ་ཕྲན་ཚེགས་གང་ཡང་ཁོའི་མཛུབ་སྟོན་ལ་
239འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བརྟེན་མི་དགོས་པར་བསྒྲུབ་ཐུབ།
མཐར་བུད་མེད་འཚེམ་བཟོ་བ་ཚོའི་བྱ་བའི་དགོས་མཁོ་
དང་། ཡིད་རྟོན་གྱི་ཚད་གཞིའི་དབྱེ་འབྱེད་ཐུབ་སྙམ། འོན་ཏེ་དངོས་སྦྱོང་སློབ་མ་དེ་གཉིས་
ལ་ཆ་མཚོན་ན། ཚུལ་དེ་ནི་ངལ་བ་འབྲས་མེད་དུ་ཟད་དོ། །ཁོས་མི་འགོར་བར་དངོས་སྦྱོང་
སློབ་མ་དང་། བུད་མེད་འཚེམ་བཟོ་བར་ཁ་བརྡ་བྱ་མི་ཉན་པར་འདོད་པ་སྟེ། ཐོག་མར་བུད་
མེད་འཚེམ་བཟོ་བ་ཁ་ཤས་ཀྱི་མདུན་དུ་མི་འགྲོ། གང་ལགས་ཤེ་ན། དེ་དག་ལ་སུན་པའམ།
ཡང་ན། སྐྲག་པའི་ཕྱིར་རོ། །འོན་ཏེ་རང་སེམས་ཤོར་བའི་བུད་མེད་ལས་བཟོ་པ་མཐོང་ཚེ་
སྒོ་ཁའི་བར་མིག་གི་སྐྱེལ་ཐུང་བྱའོ། །ད་དུང་ཁོ་ཚོར་ཅི་ཞིག་མཁོ་ན་དེ་ལྟར་སྐད་ཅིག་མར་
ལྷ་འདྲེ་སུས་ཀྱང་རྟོགས་ཐབས་མེད་པར་སྐྱེལ་ལོ། །གང་ལྟར་བུད་མེད་འཚེམ་བཟོ་བས་
ལེན་ཆོག་པའི་དངོས་པོ་ཅི་རིགས་གནོངས་པ་ཅི་ཡང་མེད་པའི་ཚུལ་གྱིས་སྐྱེལ་བ་སྟེ།
རང་སེམས་ཤོར་བའི་བུད་མེད་དེ་ཚོར་དྲས་ཧྲུག་དང་། སྤྱོད་མཁོ་མེད་པའི་རས་སྒྲིལ་
སོགས་སོ། །བྱེ་བྲག་ཏུ་སྤྱོད་མཁོ་ཡོད་པའི་དངོས་པོའང་འདུའོ། །དེ་ལྟར་ཁོའི་ལྐོག་ཏུ་བྱ་བ་
དེ་དག་བརྩམས་སོ། །དྲིན་གཟོར་ཐོབ་པ་ནི་བུད་མེད་དེ་དག་གིས་སྨྲས་པའི་ཀ་ར་བུ་རམ་
ལྟ་བུའི་ཚིག་སྙན་ཙམ་མོ། །པུ་ལོམ་ཧྥིའུ་དྷས་མི་འགོར་བར་བྱ་བ་ཆོ་མེད་དེར་བཞི་ཤད་
མནན་པ་སྟེ། བུད་མེད་འཚེམ་བཟོ་བ་དག་ཡོང་དུས་དངོས་སྦྱོང་སློབ་མ་གཉིས་གམ་གྱི་
ཤག་ཆུང་དེར་བཀར། འོན་ཏེ་དངོས་སྦྱོང་སློབ་མ་དེ་གཉིས་ཀྱིས་དེ་ནི་རྩིད་སྤྱོད་ཡིན་པ་
གང་ཞིག དྲང་བདེན་ཡེ་ནས་མིན་པར་འདོད་པས་ངོ་རྒོལ་གྱི་ཕྱིར་སྨྱུ་གུ་བཅག་པའམ།
ཡང་ན། ལྟག་པ་དགྱེ་མི་ཕོད་མོད། དུས་ངེས་མེད་དུ་སྒེའུ་ཁུང་གི་ཤེལ་ཀོ་བརྡུངས་ཏེ་བུད་
མེད་འཚེམ་བཟོ་བ་ཚོས་དེ་ལྟའི་སྐྱོ་ཡུས་ཀྱི་ཐོབ་ཐང་ལ་སྣང་འཇོག་བྱས་ན་སྙམ། ཁོ་
གཉིས་ཀྱིས་བསམས་ན། དེ་ལྟའི་སྐྱོ་ཡུས་ཀྱི་ཐོབ་ཐང་སྩོལ་མཁན་གྱི་བྱེད་གཏེ་པུ་ལོམ་ཧྥིའུ་
དྷ་ཉག་གཅིག་ཏུ་འདོད་དོ། །
ཁོ་གཉིས་ཀྱིས་རང་གིས་བརྩམས་པའི་བྱ་བ་ཅོལ་ཆུང་དེའི་ཡང་སྙིང་རྟོགས་ཐབས་
240གཟུགས་འགྱུར་ཟིན་ཐོ།
བྲལ། དཔེར་ན། རྟག་ཏུ་གཞུང་ལས་ཁང་དུ་འཕྱི་འབྱོར་བྱ་བས་སོ། །པུ་ལོམ་ཧྥིའུ་དྷ་སྟེ། ཁོ་
ཚོའི་འགོ་པས་བསམས་ན། གཞོན་ནུའི་དུས་ནས་བཟུང་ཆུ་ཚོད་གཅིག་གི་སྔོན་དུ་གཞུང་
ལས་ཁང་དུ་སླེབས་རྒྱུ་ལུགས་མཐུན་དུ་འདོད། དེ་ནི་དཔོན་གནས་ལ་ཧམ་སེམས་བྱ་བ་
མིན་ལ། འགན་འཁྲིའི་འདུ་ཤེས་ཐལ་དྲགས་པའི་ངང་ཚུལ་ཡང་མིན་ནོ། །ལྡོག་སྟེ་སྒྲིག་
ལམ་སྲུང་བའི་ངོ་བོར་འདོད་དོ། །རྟག་ཏུ་ཁོས་ཆུ་ཚོད་གཅིག་ཙམ་བསྒུགས་ན། ད་གཟོད་
དངོས་སྦྱོང་སློབ་མ་དེ་གཉིས་གཞི་ནས་སླེབས་སྲིད། ཁོས་ནམ་རྒྱུན་ཞོགས་ཟས་སུ་བག་
སོབ་ཟ་གིན་ཅོག་ཙེའི་མདུན་དུ་འགྲེངས་ཏེ་བུད་མེད་ལས་བཟོ་པ་ཚོའི་རྩིས་ཐོ་འགོད།
སླར་ཡང་བློ་རྩེ་གཅིག་གིས་བྱ་བར་གཞོལ་ཏེ་གང་ལའང་ཞིབ་འདང་མི་བྱའོ། །སྐབས་དེར་
ཁོ་གློ་བུར་དུ་སྐྲག་དྲགས་ཏེ། ལག་གི་སྨྱུ་གུ་ཡང་ཤོར་སོང་། དེའང་དངོས་སྦྱོང་སློབ་མ་ཞིག་
འཛུལ་འོངས། ཕལ་ཆེར་འགྱེལ་བར་སྙམ། ལག་པ་གཅིག་གིས་དངོས་པོ་གང་ཞིག་ལ་
དམ་པོར་འཇུས་པའམ། ཅིག་ཤོས་དེས་བྲང་ཁར་མནན་ཏེ་དབུགས་ཀྱི་རྒྱུ་བ་འགགས་པར་
ཉེའོ། །འོན་ཏེ་རྩེད་མཚར་གྱི་ཚུལ་ལས་མ་འདས་པས། དགོངས་གསོལ་གྱི་ཞུ་ཚིག་བསྒྲོན་
ཏོ། །ཁོས་མ་ཐོས་པའི་ཟོལ་གྱིས་སྣང་མེད་དུ་མི་སྐྱུར་ཀ་མེད་དུ་གྱུར། གང་ལགས་ཤེ་ན། དེ་
ལྟར་མ་བྱས་ཚེ། ཕོ་གཞོན་གང་དེར་གཅར་རྡུང་ཕོག་སྲིད་པས་སོ། །དེ་ལྟར་ཁོར་ཅེར་གྱིན།
མཛུབ་རྩེ་གམ་གྱི་ཤག་མིག་ཏུ་གཏད་ཅིང་། མཇིང་པ་འཁྱོག་པའི་བརྡ་ཡིས་བྱ་བར་ཞུགས་
རྒྱུར་སྐུལ། དེ་དུས་དངོས་སྦྱོང་སློབ་མ་དེས་འགོ་པའི་བྱམས་སེམས་རྟོགས་ཏེ་རང་གི་ལས་
གནས་སུ་བསྐྱོད་རྒྱུ་གདོན་མི་ཟ་མོད། ཁོ་ནི་འཚུབ་ཆས་མ་བསྣད་ཅིང་། རྐང་རྩེ་བཏེགས་
ཏེ་བྲོ་གར་གྱི་སྟངས་སྟབས་ལྟར་མདུན་དུ་ནུར་སོང་། དེ་ནི་འགོ་པར་འཕྱ་སྨོད་བྱས་པའི་
ཚུལ་ཨེ་ཡིན། མ་ཡིན། དེ་ནི་འཇིགས་སྣང་དང་། རང་རློམ་གྱིས་བསྣད་པའི་ཚོར་སྣང་གི་
མངོན་ཚུལ་ཡིན་ན། སུས་ཀྱང་བཅོས་སུ་མེད་དོ། །ལྡོག་ན་བྱ་བ་འདིར་གསལ་བཤད་ཇི་
ལྟར་བྱའམ། སྤྱིར་པུ་ལོམ་ཧྥིའུ་དྷ་ནམ་རྒྱུན་དང་བལྟོས་ན། དེ་རིང་གཞུང་ལས་ཁང་དུ་
241འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སླེབས་པ་འཕྱིའོ། །ཡུན་རིང་འགོར་རྗེས་གཞི་ནས་བྱ་བ་རྩོམ་མགོ་ཚུགས་མོད། རྩིས་ཐོ་
ཞིབ་བཤེར་གྱི་སྤྲོ་སྣང་ཡང་མེད།
ཁོས་བྱ་བ་ཕྲན་ཚེགས་ལས་མཁན་གྱི་གླེན་པ་དེས་གད་
བདར་བྱས་པའི་ཐལ་རྡུལ་ཀློང་ནས་དངོས་སྦྱོང་སློབ་མ་དེ་གཉིས་སྲང་ལམ་ནས་དལ་བ་
དལ་བུས་ཡོང་བ་མཐོང་། ཁོ་གཉིས་ཕན་ཚུན་དམ་པོར་འཁྱུད་དེ་བྱ་བ་གལ་ཆེན་ཞིག་ལ་
གྲོས་སྡུར་བྱེད་བཞིན་པ་འདྲ། སྤྱིར་བཟོ་གྲྭའི་ཚོང་དོན་དང་འབྲེལ་བ་ཡོད་ཚེ། དེ་ལྟའི་
འབྲེལ་བ་ཁྲིམས་འགལ་ཡིན་པ་སྨོས་ཅི་དགོས། ཁོ་གཉིས་ཤེལ་ཀོའི་སྒོ་དང་ཁ་ཐག་ཇེ་ཉེར་
འགྲོ་དུས་གོམ་སྟབས་ཇེ་ལྷོད་དུ་གྱུར། མཐར་གཅིག་གིས་སྒོའི་ལག་འཇུ་བཟུང་མོད། སྒོ་མ་
ཕྱེ་བར་སྐད་ངག་དམའ་པོས་ཅི་ཞིག་འཆད་ཀྱིན། དགོད་ཆུང་བགད་བྱུང་། “བདག་ཅག་
གི་སྐུ་ཞབས་རྣམ་པར་སྒོ་ཕྱེ་ཞིག” པུ་ལོམ་ཧྥིའུ་དྷས་ལག་ཟུང་བཏེགས་ཀྱིན་བྱ་བ་ཕྲན་
ཚེགས་ལས་མཁན་ལ་དེ་ལྟར་བོས། འོན་ཏེ་དངོས་སྦྱོང་སློབ་མ་ནང་དུ་འཛུལ་རྗེས་དེ་
གཉིས་ལ་ཁ་རྩོད་བྱ་མི་འདོད་ཅིང་། འཚམས་འདྲིར་ཡང་ཨ་ལན་མ་བཏབ་པར་རང་གི་
ཅོག་ཙེའི་གམ་དུ་བུད། ཁོས་རྩིས་ཐོ་བཤེར་མགོ་བརྩམས། ལན་རེར་ལྟག་པ་དགྱེ་སྟེ་ཁོ་
གཉིས་ཀྱིས་ཅི་ཞིག་རྩོམ་མིན་ལ་ཅེར་རོ། །བྱེ་བྲག་ཏུ་གཅིག་ནི་ཤིན་ཏུ་དུབ་པ་སྟེ། གླལ་སྐྱིང་
དང་བཅས་མིག་ཟུང་འཕུར་གྱིན་གོན་པ་གོས་ཟེར་ན་བཀོན། དེ་ལྟའི་གླགས་དང་བསྟུན་
ཏེ་གྱང་ལ་ཁེན་ནས་ངལ་ཡང་གསོས། སྤྱིར་སྲང་ལམ་ན་ཡོད་དུས་སྟོབས་ཤུགས་ལྡབ་
འགྱུར་གྱིས་འཕེལ་མོད། བྱ་བའི་མགོ་བརྩམས་མ་ཐག་ཡི་ཐང་ཆད་པར་གྱུར་ཏོ། །ཅིག་ཤོས་
དེ་བྱ་བ་ལས་རྒྱུར་སྤྲོ་སྣང་ཡོད་པ་ཞིག་གོ །འོན་ཏེ་བྱ་བ་གཞན་དག་བསྒྲུབ་རྒྱུཪ་སྤྲོ་སྣང་
ཡོད་པ་ཞིག་སྟེ། དཔེར་ན། ནམ་རྒྱུན་གད་བདར་བྱ་རྒྱུར་སྤྲོའོ། །མ་གཞིར་དེ་ནི་ཁོས་ལས་
རྒྱུའི་བྱ་བ་མིན་པ་གང་ཞིག བྱ་བ་ཕྲན་ཚེགས་ལས་མཁན་གྱི་འོས་འགན་ནོ། །དངོས་སྦྱོང་
སློབ་མས་བྱ་བ་དེ་ལྟ་བུ་ལས་འདོད་པར་ཁོས་ངོ་རྒོལ་མི་བྱ། འོན་ཏེ་གད་བདར་བྱ་འདོད་ཚེ།
ཅིས་ཀྱང་སྔ་པོར་ཡོང་ནས་བྱ་དགོས་པ་ལས་གཞུང་ལས་ཁང་གི་ལས་དོན་ཐག་གཅོད་བྱེད་
242གཟུགས་འགྱུར་ཟིན་ཐོ།
པའི་དུས་ཚོད་དུ་བྱ་མི་རུང་། ཅི་སྟེ་ཕོ་གཞོན་དེས་བློ་གྲོས་རྩལ་གྱིས་ཞིབ་འདང་ཅི་ཡང་མི་
ནུས་ན། བྱ་བ་ཕྲན་ཚེགས་ལས་མཁན་དེ་པུ་ལོམ་ཧྥིའུ་དྷའི་ཚན་ཁག་ཕུད། གཞན་གྱི་ཚན་
ཁག་ཏུ་བཀོད་སྒྲིག་བྱ་སྲིད། དཀོན་མཆོག་དང་། སྦྱིན་བདག་གི་ཐུགས་རྗེའི་བཀའ་དྲིན་
གྱིས་འཚོ་བའི་རྒད་པོ་དེ་ལོང་བར་གྱུར་ཀྱང་། གཏམ་སྨྲ་བའི་ནུས་པ་ལྡན་ན་ནམ་ཞིག་ཕོ་
གཞོན་དེར་ཕྱགས་མ་ལོངས་ཞེས་སྨྲ་སྲིད། འོན་ཏེ་མི་འགོར་བར་ཕོ་གཞོན་གླེན་པ་དེའི་
གད་བདར་གྱི་སྤྲོ་སྣང་ཉམས་སྲིད། དེའི་ཕྱིར་ཕོ་གཞོན་དེས་ལག་ཏུ་ཕྱགས་མ་ཁྱེར་ཏེ་བྱ་བ་
ཕྲན་ཚེགས་ལས་མཁན་གྱི་རྗེས་སུ་སྙེག་གིན་གང་དེར་གད་བདར་བྱོས་ཞེས་སྨྲ་སྲིད། དོན་
དམ་དུ་བྱ་བ་ཕྲན་ཚེགས་ལས་མཁན་དེ་གད་བདར་ལ་ཐུན་མོང་མ་ཡིན་པའི་རང་འགན་
ཐེག་བཟོད་ཀྱི་དང་བ་ཟབ་པ་རྟོགས་སླ། དེའང་ཕོ་གཞོན་དེ་ཁོའི་ཉེ་སར་བཅར་དུས་ལག་
ཟུང་འདར་སིག་སིག་གིས་ཕྱགས་མ་དམ་པོར་འཇུས་ཏེ་རང་སར་འགུལ་ཙམ་ཡང་མི་བྱེད།
གང་ལགས་ཤེ་ན། ཐམས་ཅད་ཀྱིས་ཕྱགས་མ་ཁོའི་ལག་ཏུ་ཡོད་པར་སྣང་འཇོག་མི་འབྱུང་
བའི་ཆེད་དུའོ། །དངོས་སྦྱོང་སློབ་མ་དེས་ཅི་ཡང་མ་སྨྲས་པ་ནི་ཕྱི་ཚུལ་ནས་རྩིས་ཐོ་འགོད་
བཞིན་པ་ལྟ་བུའི་པུ་ལོམ་ཧྥིའུ་དྷར་སྐྲག་པས་སོ། །ད་ནི་སྤྱིར་བཏང་གི་གོ་བརྡ་སྤྲོད་ཐབས་
ཀྱིས་རྔོ་མི་ཐོགས་པ་སྟེ། སྐད་ངག་མཐོན་པོས་བོས་ཀྱང་། བྱ་བ་ཕྲན་ཚེགས་ལས་མཁན་
དེས་ཐོས་མི་བཏུབ་པས་དངོས་སྦྱོང་སློབ་མ་དེས་གང་དེའི་ཕུ་རུང་ནས་འཇུས་སོ། །དེ་དུས་
བྱ་བ་ཕྲན་ཚེགས་ལས་མཁན་དེས་ཅི་ཡིན་ལོས་རྟོགས་པ་སྟེ། བཞིན་མདངས་དྲག་པོས་
ཅེར་གྱིན། མགོ་གཡུག་གིན་ཕྱགས་མ་རང་གི་བྲང་ཁར་དམ་པོར་མནན། དངོས་སྦྱོང་སློབ་
མ་དེས་ཀྱང་ལག་ཟུང་གི་ཐལ་མོ་སྦྱར་ནས་ཞུ་བ་ཕུལ། དམིགས་པ་ཅི་ཡང་མ་བཅངས་མོད།
དེ་ལྟའི་ཞུ་འབུལ་གྱི་རྣམ་པ་ཆེས་ལེགས་པར་མཐོང་བས་དེ་ལྟར་བྱས་པ་ཡིན་སྲིད། དངོས་
སྦྱོང་སློབ་མ་ཅིག་ཤོས་དེས་ཐོག་མཐའ་བར་གསུམ་དུ་ཞིབ་ལྟ་ནན་པོ་བྱེད་ཀྱིན། དགོད་
ཆུང་ཤིག་སེར་འཐེན། ཁོས་བསམས་ན། པུ་ལོམ་ཧྥིའུ་དྷས་ཐོས་མི་བཏུབ་པར་སྙམ། དེ་ལྟའི་
243འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བྱ་བྱེད་ཀྱི་ཡང་སྙིང་མི་ཞིག་གིས་ནམ་ཡང་རྟོགས་ཐབས་བྲལ། དངོས་སྦྱོང་སློབ་མ་དེས་
རེ་ཞུ་ཇི་ལྟར་བྱས་ཀྱང་། རྔོ་ཅི་ཡང་མ་ཐོགས། བྱ་བ་ཕྲན་ཚེགས་ལས་མཁན་དེས་བསམས་
ན། ད་ནི་སེམས་རྣལ་དུ་ཕབ་ནས་གད་བདར་བྱས་ཆོག་སྙམ། འོན་ཏེ་དངོས་སྦྱོང་སློབ་མ་
དེས་རྐང་རྩེ་བཏེགས་ཤིང་། ལུ་གུ་ལྡིང་བ་ལྟར་འཕག་ཅིང་ལྡིང་ནས་སླར་ཡང་རེ་ཞུ་བྱས་
སོ། །བྱ་བ་ཕྲན་ཚེགས་ལས་མཁན་དེ་ཁ་ཕྱིར་བསྐོར་སོང་། དངོས་སྦྱོང་སློབ་མ་དེས་སླར་
ཡང་འཕག་ཅིང་ལྡིང་ནས་རེ་ཞུ་བསྐྱར་ཟློས་བཞིན་བྱས་སོ། །མཐར་བྱ་བ་ཕྲན་ཚེགས་
ལས་མཁན་དེས་གོམ་པ་སྤོ་སའི་གནས་ཀྱང་མེད་པར་རྟོགས། དེ་ལྟའི་བྱ་བྱེད་ཀྱི་སྔུན་ན་
དངོས་སྦྱོང་སློབ་མ་ཡི་ཐང་མ་ཆད་ཀྱང་། ཁོ་སྐྱོ་ཡུས་ཀྱིས་བསྣད་སྲིད་ན་རྩ་བ་ནི་བློ་གྲོས་
ལ་བརྟེན་ནས་གནས་བབ་འདི་ལས་ཐར་དགོས་སྙམ། ཁོས་གྲོགས་དན་འཚོལ་འདོད་པ་སྟེ།
མཛུབ་མོ་པུ་ལོམ་ཧྥིའུ་དྷར་གཏད་དེ་ཅི་སྟེ་དངོས་སྦྱོང་སློབ་མས་མུ་མཐུད་རྙོག་དྲ་བཟོས་
ཚེ། འགོ་པར་ཞུ་གཏུག་བྱ་རྒྱུའི་འཇིགས་སྐུལ་བྱས་སོ། །དེ་དུས་དངོས་སྦྱོང་སློབ་མ་དེས་ད་
ལྟ་བྱ་འགུལ་སྤེལ་ཏེ་སྐད་ཅིག་མར་ཕྱགས་མ་འཐོབ་འདོད། དེ་ལྟར་རྩིད་སྤྱོད་སྒོས་ཕྱགས
མ་ཕྲོགས། ཅིག་ཤོས་དེས་སྣང་ལ་མ་ངེས་པའི་སྒོ་ནས་འདར་སྐད་ཕྱུངས། སྐབས་དེར་བྱ་བ་
ཕྲན་ཚེགས་ལས་མཁན་གོམ་གང་ཕྱིར་བཤོལ་རུང་། ཕྱགས་མ་རྒྱབ་ཏུ་སྦས་ནས་མ་སྤྲད།
འོན་ཏེ་དངོས་སྦྱོང་སློབ་མ་དེ་བཟོད་པའི་གླགས་དང་བྲལ་ཏེ་ཁ་གདངས་ཤིང་། མིག་ཅེར་
གྱིན་སྐད་ཅིག་མར་རྗེས་ནས་སྙེག་གོ །བྱ་བ་ཕྲན་ཚེགས་ལས་མཁན་དེ་མདུན་ཕྱོགས་སུ་
བྲོས་འདོད་མོད། ཉྭ་རིལ་འདར་སིག་སིག་ངང་གོམ་ཁ་བསྒྱུར་མ་ཐུབ། ཕྱགས་མ་དངོས་
སྦྱོང་སློབ་མ་དེའི་ལག་ཏུ་མ་ཐོགས་ཀྱང་། བྱ་བ་ཕྲན་ཚེགས་ལས་མཁན་དེས་ཕྱགས་མ་
ལག་ནས་བོར་སོང་། ལྡོག་སྟེ་དངོས་སྦྱོང་སློབ་མ་དེས་ཀྱང་ཕྱགས་མ་བླངས། གང་ལགས་
ཤེ་ན། ཕྱགས་མ་ས་ཐོག་ཏུ་ལྷུང་དུས་མི་གསུམ་སྟེ། དངོས་སྦྱོང་སློབ་མ་དེ་གཉིས་དང་། བྱ་
བ་ཕྲན་ཚེགས་ལས་མཁན་གསུམ་ཤིན་ཏུ་སྐྲག་པ་སྟེ། དེ་ལྟའི་སྣང་ཚུལ་པུ་ལོམ་ཧྥིའུ་དྷས་
244གཟུགས་འགྱུར་ཟིན་ཐོ།
ཇི་མ་ཇི་བཞིན་མཐོང་བར་སྙམ་པས་སོ། །དེ་ལྟ་དེ་ལྟར་ཏེ། པུ་ལོམ་ཧྥིའུ་དྷས་ལྟག་པ་དགྱེ་
བཞིན། ད་ལྟ་གཞི་ནས་སྣང་འཇོག་བྱུང་བའི་ཚུལ་གྱིས་སྒམ་བརླིང་གྱི་མིག་མདངས་ཁོ་
ཚོའི་ངོ་གདོང་ལྟ་ཅི། ཐ་ན། ས་ཐོག་ཏུ་ལྷུང་བའི་ཕྱགས་མར་ཡང་ཅེར། སྤྱིར་ཡུན་རིང་ཁ་
རོག་གེར་གནས་པའམ། ཡང་ན། དངོས་སྦྱོང་སློབ་མ་དེའི་གད་བདར་བྱ་འདོད་ཀྱི་འདུན་
པ་འགོག་མི་བཏུབ་པས་སམ་ཅི། དེས་སྐེད་པ་སྒུར་ཞིང་། གཟབ་ནན་ཆེན་པོས་ཕྱགས་མ་
ལག་ཏུ་བླངས་པ་སྨོས་ཅི་དགོས། དེ་དུས་ལག་ཏུ་བླངས་པ་ནི་ཕྱགས་མ་མིན་པར་ནོར་བུ་
རྩ་ཆེན་ཞིག་ལོངས་པ་དང་འདྲ། ཁོས་ཕྱགས་མས་ས་ངོས་ཀྱི་མི་གཙང་དྲི་མ་སེལ་སོང་།
འོན་ཏེ་པུ་ལོམ་ཧྥིའུ་དྷ་སྨྱོ་བ་ལྟར་གམ་གྱི་གཞུང་ལས་ཁང་ནས་ཐོན་དུས་ལག་ནས་ཕྱགས་
མ་སྐད་ཅིག་མར་བོར་སོང་། “ཁྱོད་གཉིས་འཕྲལ་དུ་བྱ་བ་ལས་པར་སོང་། གང་བྱུང་བྱ་
མི་རུང་།” ཞེས་ང་རོ་དྲག་པོ་སྒྲོག་གིན། མཛུབ་རྩེས་བགྲོད་བྱའི་ཁ་ཕྱོགས་བསྟན། དངོས་
སྦྱོང་སློབ་མ་དེ་གཉིས་ཀྱང་རང་གི་ཅོག་ཙེའི་གམ་དུ་གཉོམ་པོར་བསྡད། འོན་ཏེ་གནོངས་
འགྱོད་དྲག་པོས་མགོ་བོ་སྒུར་བ་ལྟར་མིན་པ་སྟེ་སྐེད་པ་འདྲོང་པོས་པུ་ལོམ་ཧྥིའུ་དྷའི་གམ་
དུ་ཙོག་སྟེ། མིག་ཟུང་ཧྲིག་གེར་ཁོར་ཅེར་གྱིན་བསྡད། ཚུལ་དེས་པུ་ལོམ་ཧྥིའུ་དྷའི་གཅར་
རྡུང་འགོག་འདོད་པ་ཅི་ཡིན་འཕྱང་མོ་ཉུག མ་གཞིར་པུ་ལོམ་ཧྥིའུ་དྷས་གཅར་རྡུང་ཅི་
ཡང་མི་བྱ་མོད། དངོས་སྦྱོང་སློབ་མ་དེ་གཉིས་སྐྲག་དྲགས་པས་སམ་ཅི། ནམ་ཡང་དགའ་
མགུའི་རྣམ་པ་མ་བཅངས་པ་གང་ཞིག ཇི་སྲིད་བསྐལ་བརྒྱའི་བར་དངོས་དང་དངོས་མིན་
གྱི་རང་གི་ཁེ་དབང་སྲུང་མུས་སོ། །
245འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྔོན་པ་གུ་ར་ཧུ་སེ།
བུ་ཆུང་གཉིས་གྲུ་ཁའི་གྱང་ར་དམའ་པོར་ཞོན་ཏེ་ཤོ་རྒྱག་གོ །སྐྱེས་པ་ཞིག་ཀྱང་དྲན
གསོའི་རྡོ་རིང་མདུན་གྱི་རྡོ་སྐས་སྒང་བསྡད་ཅིང་། ལག་ཏུ་རལ་གྲི་ཐོགས་པའི་དཔའ་བོའི་
འཇིམ་བརྙན་གྱི་གྲིབ་གཟུགས་འོག་ཚགས་པར་ལ་ལྟའོ། །ཡང་ཁྲོན་པའི་གམ་དུ་ན་ཆུང་
མ་ཞིག་ཤིང་ཟེའུ་རུ་ཆུ་ལྕུག་ཅིང་། སིལ་ཏོག་ཚོང་མཁན་དེ་ཡང་ཟོག་ཕུང་གི་གམ་དུ་ཉལ་
ནས་མིག་ཟུང་མཚེའུར་ཅེར། ཤེལ་དྲ་མེད་པའི་སྒོ་དང་། སྒེའུ་ཁུང་བརྒྱུད་ནས་བལྟས་ཚེ་
མགྲོན་ཁང་གི་ཚོམས་སུ་ཕོ་རྒོད་གཉིས་ཀྱིས་ཆང་འཐུང་ཞིང་། སྦྱིན་བདག་ཀྱང་མདུན་
གྱི་ཅོག་ཙེའི་གམ་གཉིད་ངད་ཀྱིས་བཟི་བ་མཐོང་ཐུབ། སྡོང་ལོ་ཞིག་གྲུ་ཆུང་མཚེའུར་དལ་
གྱིས་རྒྱུ་བའི་ངང་ཚུལ་ལྟར་སྲང་ལམ་ན་ཁད་ཀྱིས་འཕྱོའོ། །སྟོད་ལྭ་སྔོན་པོ་གྱོན་པའི་སྐྱེས་
པ་ཞིག་ངོགས་སུ་མཆོངས་ཏེ་གྲུ་ཐག་བཏགས་ཤིང་། སྟོད་ལྭ་ནག་པོ་གྱོན་པའི་སྐྱེས་པ་
གཉིས་ཀྱིས་ཀྱང་ཁྱོགས་འདེགས་ཀྱིན་གྲུ་བདག་དང་ལྷན་ཅིག་ངོགས་སུ་ཐོན། ཁྱོགས་སྟེང་
གི་སྙེ་མའི་རྒྱན་རིས་ཀྱིས་སྤྲས་པའི་དར་རས་ཆེན་པོའི་འོག་མི་ཞིག་ཉལ་ཡོད་པ་ཤིན་ཏུ་
རྟོགས་སླ། སུ་ཞིག་གིས་ཀྱང་གྲུ་ཁའི་མགྲོན་པོ་གསར་པ་དེ་དག་ལ་སྣང་འཇོག་བྱེད་མཁན་
མེད་ཅིང་། ཐ་ན། ཁྱོགས་ཕབ་སྟེ་གྲུ་བདག་གིས་གྲུ་ཐག་གདགས་རྒྱུར་སྒུག་རིང་སུས་ཀྱང་
མདུན་དུ་བསྐྱོད་དེ་འཚམ་འདྲིའམ། ཞིབ་ལྟ་སོགས་ཅི་ཡང་མི་བྱའོ། །སྐབས་དེར་གྲུ་ཚང་
ནས་སྐྲ་ལོ་ཕྲག་པར་གློད་པའི་བུད་མེད་ཅིག་ཐོན་བྱུང་། མོས་ནུ་མ་ནུ་བཞིན་པའི་བྱིས་པ་
246གཟུགས་འགྱུར་ཟིན་ཐོ།
ཞིག་པང་དུ་བཏབ། གྲུ་བདག་གིས་སྔར་བཞིན་མོའི་ཁོམ་པ་ཆུད་འཛའ་སོང་། དེ་ནས་ཚུར་
ཡོང་སྟེ་གཡོན་ངོགས་སུ་འགྱིང་ངེར་གནས་པའི་ཁང་རྩེག་སེར་པོ་དེར་གུང་མཛུབ་གཏད་
པས་སྐྱེས་པ་དེ་གཉིས་ཀྱིས་སླར་ཡང་ཁྱོགས་བཏེགས་ཤིང་། ཕྲ་ལ་རིང་བའི་ཀ་ཟླུམ་གྱིས་
བརྒྱན་པའི་སྒོ་ཆེན་དམའ་པོ་དེར་འཛུལ་སོང་། སྐྱེས་པ་ཞིག་གིས་ཤེལ་དྲ་ཕྱེ་དུས་སྲང་
ལམ་གྱི་མི་དེ་དག་རིམ་བཞིན་མཐོང་ལམ་ནས་ཡལ་བས་སྐད་ཅིག་ཉིད་དུ་ཤེལ་དྲ་བརྒྱབ།
ཅོང་ཁང་ལ་ལྡིང་སྐོར་རྒྱག་པའི་ཕུག་རོན་ཁྱུ་ཐོག་ཁང་གི་མདུན་དུ་བབས། དེ་ནི་ཕུག་
རོན་ཁྱུ་ཐོག་ཁང་གི་སྒོ་མདུན་དུ་འདུས་ཏེ་རྒུམ་བུ་ཉར་ཚགས་ལ་བརྩོན་པ་དང་ཅིས་མི་
འདྲ། ཕུག་རོན་ཞིག་གིས་ཐོག་ས་གཉིས་པའི་ཤེལ་དྲར་མཆུ་ཏོས་རྩེན་ཏོ། །དེ་ནི་མདོག་སྐྱ་
བོ་ཡིན་པ་གང་ཞིག སྒྲོ་སྤུ་མཛེས་ལ་གྲུང་ཤ་དོད་པའི་ཕུག་རོན་ཞིག་གོ །གྲུ་སྟེང་གི་བུད་
མེད་དེས་འབྲུ་རྡོག་ཤེད་ཀྱིས་གཏོར་ཅིང༌། ཕུག་རོན་ཁྱུས་ས་ངོས་ཀྱི་འབྲུ་རྡོག་རེ་རེ་བཞིན་
མཆུ་ཡིས་འཐུའོ། །མཐར་བུད་མེད་དེའི་ཁ་ཕྱོགས་སུ་ཞོགས་སོང་། དོག་ཅིང་འཁྱོག་པའི་
སྲང་ལམ་ཆུང་ངུ་དེའི་སྣེ་མོ་གྲུ་ཁར་ཟུག་འདུག དེ་ལྟའི་སྲང་ལམ་ནས་སེང་རས་ནག་
པོའི་ཞྭ་མོ་གྱོན་པའི་རྒད་པོ་ཞིག་ཐོན་བྱུང་། སྤྱིར་སྣང་འཇོག་ཆེན་པོས་མིག་ཉུལ་བྱས་པར་
དཔགས་ན་དོན་ཆེན་ཅི་ཞིག་འཕྱུག་པའི་ངང་ཚུལ་ལྟར་རོ། །ཁོའི་མཐོང་ལམ་ན་གྲུ་ཟུར་
གྱི་གད་སྙིགས་ཀྱི་ཕུང་པོ་དག་འཆར་བས་ཁོང་ཁྲོའི་བཞིན་མདངས་རྒྱས་སོང་། ཡང་དྲན་
གསོའི་རྡོ་རིང་གི་རྡོ་སྐས་སྒང་ལུད་ཕུང་ལྟར་སྤུངས་པའི་སིལ་ཏོག་གི་ཤུན་པ་རེ་རེ་བཞིན་
ནག་པོ་གྱོན་པའི་ལག་པ་གཡས་པར་གཏད། སྒོའང་སྐད་ཅིག་ཉིད་དུ་ཕྱེ་སོང་། བར་ཁྱམས་
འཁར་བས་བསལ། སྒོ་ཆེན་གྱི་གམ་དུ་འབྱོར་དུས་སྒོ་རྡུང་གིན་ཞྭ་མོ་ཕུད་དེ་ལག་ཤུབས་
རིང་པོའི་གཡས་གཡོན་ན་བྱིས་པ་ལྔ་བཅུ་ལྷག་གུས་འདུད་དང་བཅས་འགྲེངས་ཏེ་སྐུ་
ཞབས་གང་འདིར་སྒུག་ཅིང་། གྲུ་བདག་གིས་ཀྱང་སྐས་གདང་ལས་བབས་ཏེ་བསུ་བ་ཞུས།
ཐོག་ས་གཉིས་པར་ཁོ་ཚོ་ལྷན་གཅིག་ར་སྒོར་སྐོར་གྱིན་ཀ་ཟླུམ་གྱིས་བརྒྱན་པའི་ཁྱམས་
247འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ར་བརྒྱུད་ཐོག་ཁང་ལྟག་གི་བསིལ་ཁང་ཆེན་པོ་ཞིག་ཏུ་བསྐྱོད། བྱིས་པ་ཚོས་བཀུར་བཟོས་
ཆེན་པོས་ཕྱི་ཕྱིར་འབྲངས། གནས་དེར་ཁང་པ་མ་མཆིས། མཐོང་ལམ་དུ་མངོན་པ་ནི་འོད་
ལམ་ལམ་འཕྲོ་བའི་བྲག་རྡོ་ནག་པོ་ཞིག་གོ །སྐབས་དེར་སྐྱེས་པ་དེ་གཉིས་ཀྱིས་འཚུབ་
ཆ་ཆེན་པོས་ཁྱོགས་ཀྱི་གཞོགས་གཉིས་སུ་གཟར་བའི་ལྭ་སྒྲོན་རིང་པོར་མེ་བསྒྲོན་མོད།
ཁང་པར་འོད་ཀྱི་སྣང་བའི་དཀར་ཆ་ཅི་ཡང་མེད་པས་མཐོང་ལམ་ན་མངོན་པའི་འགུལ་
མེད་ཐེར་ཟུག་གི་གྲིབ་མས་སྐྲག་སྣང་མི་འབྱིན་མི་སྲིད། ཁྱོགས་ཀྱི་དར་རས་ཕྱེ་སོང་།
སྒང་དུ་སྐྱེས་པ་ཞིག་ཉལ་འདུག སྐྲ་དང་སྨ་ར་ཟང་ཟིང་དུ་འཛིང་ཞིང་། བཞིན་མདངས་
ནག་པོ་ཡིན་པར་དཔགས་ན། བལྟས་པ་ཙམ་གྱིས་རྔོན་པ་ཞིག་ཡིན་པ་ཤིན་ཏུ་རྟོགས་སླ།
ཁོ་འགུལ་ཙམ་ཡང་མི་བྱེད་པར་ཉལ་ཞིང་། དབུགས་ཀྱི་རྒྱུ་བ་འགགས་པ་གང་ཞིག མིག་
ཟུང་དམ་པོར་བཙུམ་འདུག དེ་ལྟ་དེ་ལྟར་ཏེ། འདི་ནི་བེམ་པོ་ཞིག་མིན་པ་སུས་ཀྱང་
བསྙོན་དཀའ་འོ། །
སྐུ་ཞབས་དེ་ཁྱོགས་ཀྱི་མདུན་དུ་བསྐྱོད། ལག་པས་ཁྱོགས་ཀྱི་སྒང་ཉལ་བའི་མི་དེའི་
ཐོད་པར་བྱིལ་བྱིལ་དང་། པུས་མོ་སར་བཙུགས་ཏེ་གསོལ་བ་བཏབ། གྲུ་བདག་གིས་ཀྱང་
ཁྱོགས་འདེགས་མཁན་གྱི་སྐྱེས་པ་དེ་གཉིས་འདི་ནས་གྱེས་རྒྱུའི་ལག་བརྡ་འཕངས། ཁོ་
ཚོ་ཕྱིར་ཐོན་རྗེས་སྒོ་ཁར་འདུས་པའི་བྱིས་པ་དག་ཀྱང་བསྐྲད་དེ་སྒོ་བརྒྱབ། སྐུ་ཞབས་འདི་
དེ་ལྟའི་དབེན་ཅག་གེའི་ཡུལ་དུས་ལ་མི་མོས་པ་འདྲ་སྟེ། མིག་ཟུང་གྲུ་བདག་ལ་ཅེར་པས་
ཁོས་ཀྱང་ཅི་ཞིག་རྟོགས་པའི་ཚུལ་གྱིས་གམ་གྱི་ཁང་པ་དེར་བཤོལ་ཏོ། །སྐབས་དེར་ཁྱོགས་
ཀྱི་སྒང་ཉལ་བའི་མི་དེས་སྐད་ཅིག་ཉིད་དུ་མིག་ཟུང་གདངས་ཤིང་། ཁོང་དགོད་ཉམས་
ཀྱིས་སྐུ་ཞབས་འདིའི་གདོང་པར་ཅེར་གྱིན “ཁྱོད་སུ་ཡིན།” ཞེས་དྲིས། ཁྱོགས་ཀྱི་གམ་
པུས་མོ་སར་བཙུགས་པའི་སྐུ་ཞབས་འདིས་སྐྲག་སྣང་གིས་བསླད་པའི་ངོ་གདོང་སྐྱ་བོ་དང་
བཅས “རི་ཝ་གྲོང་ཁྱེར་གྱི་འགོ་པའོ” ཞེས་ལན་བཏབ། ཁྱོགས་ཀྱི་སྒང་ཉལ་བའི་མི་དེས་
248ཀྱང་མགོ་བོ་ལྕོག་བྱུང་།
གཟུགས་འགྱུར་ཟིན་ཐོ།
སླར་ཡང་ངལ་དུབ་ཀྱིས་གཙེས་པའི་ལག་པས་རྐུབ་སྟེགས་ཤིག་
བསྟན། འགོ་པ་རྐུབ་སྟེགས་སུ་བསྡད་རྗེས “འདི་ནི་བདག་གིས་ལོས་རྟོགས། སྐུ་ཞབས་
འགོ་པ། འོན་ཏེ་བདག་གིས་སྐད་ཅིག་མར་མིག་ཟུང་གདངས་པའི་བར་གླགས་འདིར་
ཐམས་ཅད་བརྗེད་སོང་། བདག་གིས་བསམས་ན་སྣང་བ་སྒྱུ་མའི་ཚུལ་ལྟར་རོ། །མ་གཞིར་
བདག་གིས་ཐམས་ཅད་རྟོགས་མོད། ཅི་ཡིན་བདག་ལ་དྲིས་ནའང་ལེགས། ཁྱོད་ཀྱིས་ཀྱང་
ལོས་རྟོགས། བདག་ནི་རྔོན་པ་གུ་ར་ཧུ་སེའོ” ཞེས་སྨྲས། འགོ་པས “ལོས་རྟོགས” ཞེས་
དང་། སླར་ཡང “བདག་གིས་མདང་ནུབ་ཁྱོད་གནས་འདིར་ཡོང་རྒྱུ་རྟོགས་བྱུང་། དེའི་
ཕྱིར་ཁྱིམ་མི་ཐམས་ཅད་སྔ་མོར་ཉལ། མཚན་གུང་དུ་ཆུང་མས་བདག་ལ། སའར་ཝ་ཐོ་
ཞེས་བོས། འདི་ནི་བདག་གི་མིང་ངོ་། །ཁྱོད་ཀྱིས་ལྟོས། ཤེལ་དྲའི་མདུན་དུ་ཕུག་རོན་ཞིག་
མཆིས་ཞེས་སྨྲས་བྱུང་། བདག་གིས་ཀྱང་ཕུག་རོན་ཞིག་མཐོང་བྱུང་། དེ་ནི་ཆེ་དྲགས་ཏེ་བྱ
ཕོ་ཞིག་དང་འདྲ། ཁོས་བདག་ལ་ན་རེ། སང་ཉིན་འཇིག་རྟེན་ཕྱི་མར་གཤེགས་པའི་རྔོན
པ་གུ་ར་ཧུ་སེ་གནས་འདིར་ཡོང་ངོ་། །ཁྱོད་ཀྱིས་གྲོང་ཁྱེར་འདིའི་སྐུ་ཚབ་བྱས་ཏེ་སྣེ་ལེན
བྱོས་ཞེས་སྨྲས་བྱུང” ཞེས་སྨྲས། རྔོན་པས་མགོ་བོ་ལྕོག་ཅིང་། ཁ་ནང་དུ་ལྕེ་མུར་གྱིན “དེ་
ལྟ་དེ་ལྟར་རོ། །ཕུག་རོན་དེ་རྟག་ཏུ་བདག་གི་སྔོན་དུ་ཐོན་འགྲོ། སྐུ་ཞབས་འགོ་པ། བདག་
གནས་འདིར་བསྡད་ན་ཆོག་གམ།” ཞེས་དྲིས། “འདི་བདག་གིས་ཀྱང་ཁ་ཚོན་གཅོད་མི་
བཏུབ།” འགོ་པས་ལན་བཏབ་ཅིང་། སླར་ཡང “ཁྱོད་འཆི་བ་ཨེ་རེད” ཅེས་དྲིས། “དེ་
ལྟ་དེ་ལྟར་རོ། ། “རྔོན་པས་ལན་བཏབ་ཅིང་། མུ་མཐུད” ཁྱོད་ཀྱི་མཐོང་བ་ལྟར་རོ། །ལོ་ངོ་
དུ་མའི་གོང་ལ། འདི་ནི་ལོ་ངོ་དུ་མའི་གོང་གི་འདས་དོན་ཞིག་ལོས་ཡིན། བདག་ནགས་
ཚལ་སྟུག་པོ་ཞིག་སྟེ། འཇར་མན་གྱི་ནགས་ཚལ་ཞིག་ཏུ་གཙོད་ཅིག་བདའ་སྐབས་གྲོག་
རོང་གཟར་པོ་ཞིག་ནས་ལྷུང་། དུས་དེ་ནས་བཟུང་བདག་འཆིའོ” ཞེས་སྨྲས། “འོན་ཏེ་
ཁྱོད་ད་དུང་གསོན་པོར་གནས་པ་མ་ཡིན་ནམ།” འགོ་པས་དྲིས། “མཐོང་སྣང་ལ་དེ་ལྟར་
249འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡིན་སྲིད།” རྔོན་པས་སླར་ཡང “མཐོང་སྣང་ལ་དེ་ལྟར་ཡིན་སྲིད་པ་སྟེ། བདག་སྔར་ལྟར་
འཚོའོ། །སྤྱིར་བདག་གི་སྐྱེ་འཆིའི་གྲུ་ཤན་རྟ་མགོ་མའི་གཟིངས་ཀྱི་ཁ་ཕྱོགས་ནོར་ངེས། ཅི་
ཞིག་ཡིན་པ་བདག་གིས་ཅི་ལྟར་ཤེས། ཡང་ན། ཁ་ལོ་གྱེན་དུ་བསྒྱུར་ཏམ། དེད་དཔོན་རེ་
ཞིག་བློ་མིག་གཡེངས་སམ། དེ་བཞིན་བདག་གི་ཕ་ཡུལ་གྱི་མཛེས་ལྗོངས་ལ་ཕྱིར་མིག་
སློག་ཡུན་རིང་དྲགས་སམ། བདག་གིས་ཅི་ལྟར་ཤེས། དེ་ལྟར་བདག་བར་དོ་མིན་པའི་མི་
ཡུལ་དུ་བསྡད། བདག་གི་གྲུ་ཤན་རྟ་མགོ་མའང་མི་ཡུལ་གྱི་སྐྱེ་འཆིའི་ཆུ་ཀླུང་ཀློང་དུ་དལ་
གྱིས་རྒྱུའོ། །དེ་ལྟའི་ཚུལ་གྱིས་བདག་གིས་ཀྱང་རི་བྲག་སུལ་དུ་འཚོ་བའི་མི་རྣམས་མི་ཡུལ་
ཁམས་སུ་ཅི་དགར་ཉུལ་ན་སྙམ་མོ” ཞེས་སྨྲས། “འོ་ན། ཁྱོད་ལ་ལྷ་ཡུལ་དུ་གཤེགས་རྒྱུའི་
བསོད་ནམས་མ་མཆིས་སམ།” འགོ་པས་དཔྲལ་བའི་གཉེར་མ་བསྡུས་ཀྱིན་དྲིས། རྔོན་
པས “བདག” ཅེས་ཞིབ་འདང་རྒྱག་གིན “བདག་ནི་ནམ་ཡང་རྨུ་ཐག་ཐོག་ཡར་འགྲོ་
མར་འགྲོ་དང་། ཕར་འགྲོ་ཚུར་འོང་གིས་ཁོམ་པའི་གླགས་དང་བྲལ་ཅིང་། ལྷ་ཡུལ་གྱི་སྒོ་
ཆེན་གྱིས་གཡབ་མོ་བྱས་ཀྱང་། ནམ་ཡང་མི་ཡུལ་གྱི་སྐྱེ་འཆིའི་གཟིངས་གོག་ཁེར་མ་འདིར་
གཉིད་ལས་སད་པ་ཙམ་མོ། །དེ་དུས་བདག་གིས་གྲུ་ཚང་ལས་འཆི་རྐྱེན་ངན་པའི་ཁྲེལ་
དགོད་ཐོས་ཤིང་། གྲུ་བདག་གི་ཆུང་མས་ཀྱང་བདག་གི་ཕུང་པོའི་གམ་དུ་ངོགས་ཀྱི་རྒྱལ་
ཁམས་ནས་བླངས་པའི་ཞོགས་པའི་བཏུང་བས་མཆོད་པ་མཐོང་ངོ” ཞེས་སྨྲས། “འདི་ནི་
ལས་ངན་པའི་བགེགས་བར་རོ། །” འགོ་པས་ཁས་མི་འཆེས་པའི་ལག་བརྡ་བྱེད་ཀྱིན “ཁྱོད་
ལ་ནོར་འཁྲུལ་ཅུང་ཙམ་ཡང་མེད་པ་ཨེ་ཡིན” ཞེས་དྲིས། “མེད།” རྔོན་པས་ལན་བཏབ་
ཅིང་། སླར་ཡང “བདག་ནི་རྔོན་པའོ། །འདི་ནོར་བའི་རྩ་བ་ཨེ་ཡིན། རྔོན་པ་ཞིག་གིས
ནགས་ཚལ་སྟུག་པོ་བསྟི་གནས་སུ་བཅས་པ་ནོར་རམ། དེ་དུས་བདག་གིས་སྤྱང་ཀི་ཞིག་ལ་
འཇབ་སྒུག་བྱས་ཤིང་། མེ་མདའི་སོ་ཁར་སྲོག་བཀུམས་ཏེ་པགས་པ་བཤུས་སོ། །འདི་ནོར་
བ་ཨེ་ཡིན། འོན་ཏེ་ཐམས་ཅད་ཀྱིས་བདག་ལ་བསྔགས་པ་བརྗོད་ཅིང་། ནགས་ཚལ་སྟུག་
250གཟུགས་འགྱུར་ཟིན་ཐོ།
པོའི་ཀློང་གི་རྔོན་པ་གྲགས་ཅན་ཞེས་པའི་མཚན་སྙན་གསོལ་ཏོ། །འདི་ནོར་འཁྲུལ་གྱི་རྩ་
བ་ཨེ་རེད” ཅེས་ཀྱང་དྲིས། འགོ་པས “བདག་གིས་བཀའ་རྒྱར་གཞིགས་ཏེ་ཡིན་མིན་
མི་དཔྱོད།” ཅེས་དང་། སླར་ཡང “འོན་ཏེ་བདག་གིས་བསམས་ན། འདིའང་ནོར་འཁྲུལ་
གྱི་རྩ་བ་མ་ཡིན། འོ་ན། ཡང་སྙིང་སུས་ནོར་རམ” ཞེས་སྨྲས། “གྲུ་བདག” རྔོན་པས་དེ་
ལྟར་སྨྲས།
(འདིར་མ་རྩོམ་ལ་ཆད་ལྷག་ཤོར)
“འོ་ན། ད་ལྟ་ཁྱོད་ལ་བདག་ཅག་གི་རི་ཝར་སྡོད་རྒྱུའི་མོས་པ་ཨེ་ཡོད།” འགོ་པས་
དྲིས། “བདག་ལ་དེ་ལྟའི་འཆར་གཞི་མེད།” རྔོན་པས་འཛུམ་དམུལ་དམུལ་ངང་སྨྲས་
ཤིང་། ལག་པ་ཡ་གཅིག་གིས་འགོ་པའི་པུས་མོ་མནན་གྱིན་གཏམ་གྱི་རྟིང་ཁ་ཅི་ཡིན་བརྡ་
དང་ཕྲ་མོའི་ཐབས་ཀྱིས་ལེགས་པར་བསྟན་ཅིང་། མཐར “བདག་གིས་སྣང་བ་སྒྱུ་མའི་
བཞིན་རས་ཅི་ཡིན་མཐོང་ཐབས་བྲལ་ཞིང་། ལྟ་བྱེད་ཀྱི་ཤེས་པས་ཀྱང་དབེན་ནོ། །བདག་
གི་སྐྱེ་འཆིའི་གྲུ་ཤན་རྟ་མགོ་མའང་སྐྱེ་འཆིའི་འཚུབ་མའི་ཀློང་ང་རོ་སྒྲོག་གིན་མདུན་ནས་
མདུན་དུ་འཕྱོའོ” ཞེས་སྨྲས་སོ། །
251འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྒྱུད་འདྲེས་སྲོག་ཆགས་ཤིག
བདག་གིས་སྲོག་ཆགས་ཡ་མཚན་ཞིག་གསོས་སོ། །རོ་སྟོད་བྱི་ལ་དང་འདྲ་ཞིང་།
རོ་སྨད་ལུ་གུ་དང་མཚུངས། དེ་ནི་བདག་གི་ཨ་ཕའི་ཤུལ་གཞག་དངོས་པོ་ཡིན་ཞིང་།
བདག་གིས་ལག་གསོས་བརྒྱབ་པ་ཞིག་ཀྱང་ངོ་། །སྔོན་ཆད་ལུ་གུ་ལྟ་བུ་ལས་བྱི་ལ་དང་
གཏན་ནས་མི་འདྲ། ད་ལྟ་གཉིས་ཀ་དང་མི་མཚུངས་པའི་ཕུང་གསུམ་མ་སྟེ། བྱི་ལའི་མགོ་
དང་སྡེར་མོ་སྐྱེས་ཤིང་། ཆེ་ཆུང་དང་བཟོ་ལྟ་ལུ་གུ་དང་མཚུངས་སོ། །དེའི་མིག་མདངས་
འོད་དུ་འཚེར་བ་གང་ཞིག་གཉོམ་པོ་དང་། སྤུ་གྲ་མཉེན་པ་གང་ཞིག་འཇམ་པ། སྟངས་
སྟབས་ས་ལྡིང་གནམ་ལྡིང་བྱ་བ་གང་ཞིག་དལ་བུས་ནུར་བ་སོགས་ཁྱད་ཆོས་གཉིས་ལྡན་
ཆུ་ལ་འོ་མ་འདྲེས་པའི་ཚུལ་ལྟར་རོ། །ཉི་འོད་རབ་ཏུ་འཚེར་བའི་ཤེལ་དྲའི་སྒང་གཞུ་གུ་
བརླ་བར་དུ་བཅུག་སྟེ་ཉལ་ཞིང་། རྩྭ་ཐང་སྒང་སླེབས་མ་ཐག་སྨྱོས་པ་ལྟར་ས་ལྡིང་གནམ་
ལྡིང་བྱ་བ་སོགས་མི་ཞིག་གི་བློ་ཡུལ་ལས་འགོངས་སོ། །བྱི་ལ་མཐོང་མ་ཐག་ཐབས་མཁས་
ཀྱིས་གཡོལ་བ་དང་། ལུ་གུ་མཐོང་མ་ཐག་གློ་བུར་དུ་འཇབ་རྒོལ་རྩོམ་མོ། །ཟླ་འོད་བཀྲ་
བའི་མཚན་མོར། ཁང་ཀླད་ནི་ཁོ་ཆེས་དགའ་བའི་བགྲོད་ལམ་མོ། །ཁོས་བྱི་ལའི་སྐད་
རྒྱག་མི་ཤེས་ཤིང་། བྱི་བ་མཐོང་ན་ཞེ་མེར་ལངས་འགྲོ། ནམ་རྒྱུན་བྱ་ཚང་གི་གམ་ཆུ་ཚོད་
འགར་འཇབ་སྒུག་བྱ་མོད། ད་བར་སྲོག་གཅོད་ཀྱི་བྱ་བ་ཅི་ཡང་རྩོམ་མ་མྱོང་། བདག་གིས་
ཞིམ་མངར་ཅན་གྱི་འོ་མ་ལྡུད་མྱོང་། དེ་ནི་ཁོའི་ཞིམ་ཟས་ཉག་གཅིག་སྟེ། སྐད་ཅིག་མར་
252གཟུགས་འགྱུར་ཟིན་ཐོ།
བཞིབས་དྲགས་པས་ཤ་གཟན་སྲོག་ཆགས་གང་དེའི་རྒྱུ་མའི་ཁུགས་པར་རྒྱུ་བས་སོ། །ཡིན་
ཡང་ཡིན་ཏེ། ཁོ་ནི་བྱིས་པ་ཚོ་ཤིན་ཏུ་དགའ་སའི་སྲོག་ཆགས་ཆུང་ཆུང་ཞིག་གོ །ནམ་རྒྱུན་
གྱི་གཟའ་སྤེན་པའི་སྔ་དྲོ་ནི་མྱོང་རོལ་གྱི་དུས་ཚོད་ཅིག་སྟེ། བདག་གིས་པང་དུ་བཏབ་
ཅིང་། ཁྱིམ་མཚེས་ཀྱི་བྱིས་པ་ཚོས་མཐའ་ནས་བསྐོར་ཏོ། །སྐབས་དེར་ཁོ་ཚོས་སུས་ཀྱང་
དྲིས་ལན་གདབ་དཀའ་བའི་གནད་དོན་ཡ་མཚན་ཅན་སྣ་ཚོགས་འདོན་སྲིད། བདག་
གིས་ཀྱང་བསམ་གཞིག་གཏིང་ཟབ་མི་བྱ། ཅི་ཙམ་ཤེས་ན་དེ་ཙམ་གྱིས་ལན་བཏབ་སྟེ་སྨྲ་
སྒོ་ཡངས་པོ་མི་བྱའོ། །སྐབས་རེར་བྱིས་པ་ཚོས་བྱི་ལ་ཁྲིད་ཡོང་། ཐེངས་ཤིག ལུ་གུ་གཉིས་
ཀྱང་ཁྲིད་བྱུང་། འོན་ཏེ་བྱིས་པ་ཚོའི་སྨྲ་བསམ་བརྗོད་འདས་ཀྱི་ཡུལ་དུ་གྱུར་པ་ནི་དེ་དག་
གི་འབྱེད་ཆོས་འཚོལ་རྒྱུ་ཤིན་ཏུ་ངལ་བའི་རྒྱུར་གྱུར་པ་དེའོ། །ལྡོག་སྟེ་དེ་དག་ཕན་ཚུན་
སྲོག་ཆགས་ཀྱི་མིག་མདངས་ཀྱིས་ཅེར་བ་ཙམ་མོ། །ཚུལ་དེ་ནི་ཐམས་ཅད་གསོན་པོར་
འཚོ་བའི་ཡང་སྙིང་ཁས་འཆེས་པ་ཅི་ཡིན་འཕྱང་མོ་ཉུག
བདག་གི་པང་དུ་བཏབ་པའི་སྲོག་ཆགས་ཆུང་ཆུང་འདིས་ཅི་ཞིག་ལ་སྐྱི་གཡའ་བ་
ཟེར་བ་མི་རྟོགས་ཤིང་། ལར་རྟོགས་འདོད་པའི་མོས་པའང་མེད། ནམ་ཡང་བདག་གི་པང་
དུ་བཏབ་པ་ཙམ་གྱིས་སྣང་བ་ཤིན་ཏུ་སྐྱིད་འགྲོ། ཁོ་དུད་ཁྱིམ་གང་ཞིག་གིས་གསོས་ཚེ་ནོར་
སྲུང་ཚུལ་གྱིས་དེ་ནས་ཁ་བྲལ་མི་འདོད། དེ་ནི་ཐུན་མོང་དུ་གྲགས་པའི་ལྷག་བསམ་བྱ་བ་
དེ་མ་ཡིན། འོ་ན། ཅི་ཡིན་ཞེ་ན། སྲོག་ཆགས་རྒྱུད་ཀྱི་ལྷན་སྐྱེས་ཀྱི་རང་བཞིན་བྱ་བ་ལོས་
ཡིན། ཁོར་མི་ཡུལ་དུ་གཉེན་ཉེ་གྲངས་ལས་འདས་པ་མཆིས་མོད། ཕལ་ཆེར་ཡུལ་དུས་
ཀྱིས་བསྐལ་ཏེ་མ་རྙེད། དེའི་ཕྱིར་བདག་གི་ཁྱིམ་ནས་སེམས་པའི་བསྟི་གནས་རྙེད་པ་ནི་
ལས་ཀྱི་སྨོན་ལམ་བཟང་པོའི་མཐུའོ། །སྐབས་རེར་བདག་གི་མཐའ་ནས་བསྐོར་ཅིང་། དྲི་མ་
སྣོམ་གྱིན་སྐད་ཅིག་ཙམ་ཡང་བྲལ་མི་ཕོད་པའི་ཚུགས་ཀ་འཆང་དུས་ཇི་མི་སྙམ་པར་ཁོང་
དགོད་འཆོར་འོངས། ཁོས་བྱི་ལ་དང་། ལུ་གུའི་རྟུལ་ཞུགས་འཆང་བ་ཙམ་གྱིས་ཡིད་མི་
253འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚིམ། ད་དུང་ཁྱིའི་ཚུགས་ཀའང་འཛིན་འདོད་པ་འདྲ། བདག་གིས་བསམས་ནའང་དེ་ལྟ་
དེ་ལྟར་ཏེ། ཁོས་བྱི་ལའི་སྡུག་བསྔལ་དང་། ལུ་གུའི་སྡུག་བསྔལ་གཉིས་མྱོང་དགོས་པ་གང་
ཞིག སྡུག་བསྔལ་དེ་གཉིས་ཀྱང་ཁ་ཁ་སོ་སོར་མྱོང་དགོས་པས་སོ། །དེའི་ཕྱིར་ད་ལྟ་བདེ་བ་
སྤུ་ཙམ་མེད་པས་འཆི་འདོད། སྲོག་ཆགས་ཤིག་ལ་བསམས་ན། བཤན་པའི་གྲི་གུ་ཐར་པའི་
ཐེམ་སྐས་ཡིན་མོད། ཨ་ཕའི་ཤུལ་གཞག་དངོས་པོ་ཡིན་པས་དེ་ལྟའི་ཚུལ་གྱིས་སྡུག་བསྔལ་
གྱི་འོབས་དོང་ལས་བསྐྱབས་ན་མི་འོས་སྙམ། །གཟུགས་འགྱུར་ཟིན་ཐོ།
གཏམ་རྒྱུད་ཐུང་ངུ་།
“ཨཱ།” བྱི་བས་དེ་ལྟར་སྨྲས་ཤིང་། སླར་ཡང “འཛམ་གླིང་ཉིན་རེ་བཞིན་འགྱུར་འགྲོ།
འགྱུར་དྲགས་ཏེ་ཇེ་ཆུང་ཇེ་དོག་གོ །ཐོག་མར་ཆེ་དྲགས་ཏེ་བདག་ཤིན་ཏུ་སྐྲག” བདག་
གིས་ཀྱང་རྒྱུན་ཆད་མེད་པར་མདུན་དུ་རྒྱུག སྐད་ཅིག་ཉིད་དུ་རྒྱང་རིང་གི་གནས་དེའི་
གཡས་གཡོན་དུ་གྱང་རྩིག་མངོན་བྱུང་། རྒྱུག་མགོ་བརྩམས་པ་ནས་ད་བར་དུས་ཡུན་རིང་
པོ་མ་འགོར་བར་རང་ཉིད་ཀྱི་དམིགས་སའི་ཁང་པར་འབྱོར། གྲུ་ཟུར་དུ་བྱི་བ་འཛིན་བྱེད་
ཀྱི་རྒྱ་རྙི་ཞིག་ཀྱང་བཙུགས་འདུག བདག་དེའི་ནང་རོལ་དུ་རྒྱུག མཐར་རྒྱ་རྙིའི་སོ་ཁར་
སླེབས་སོང་། བྱི་ལས “ཁྱོད་ཀྱིས་རྒྱུག་སའི་ཁ་ཕྱོགས་བསྒྱུར་དགོས” ཞེས་སྨྲ་གིན་ཁ་ཟས་
སུ་ལོངས་སྤྱོད་བྱས་སོ། །འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁྱི་ཞིག་གི་ཞིབ་འཇུག
བདག་གི་འཚོ་བར་འགྱུར་ལྡོག་ཆེ་བའི་ཚུལ་ལྟར་སྣང་མོད། དོན་དམ་དུ་འགྱུར་ལྡོག
གྱི་ཆ་ཤིན་ཏུ་དཀོན་ནོ། །འདས་དོན་ལ་ཕྱིར་དྲན་བྱ་དུས་རང་ཉིད་ཁྱིའི་རིགས་སུ་འཚོ་
བའི་ལོ་ཟླ་དེ་དག་དྲན་འོངས། དེ་དུས་ཁོ་ཚོར་སེམས་ཁྲལ་བཅངས་པ་སྟེ། བདག་ནི་
རིགས་དེའི་བྱེ་བྲག་ཏུ་ཐེ་བས་སོ། །ད་ལྟ་ཞིབ་འདང་བརྒྱབ་ན། མ་གཞིར་མགོ་རྩོམ་དུས་
ནས་ནོར་འཁྲུལ་གྱི་ཆ་སྟེ། ནག་ནོག་གི་དྲི་མས་འགོས་འདུག བདག་རྟག་ཏུ་བཀུར་
བཟོས་ཀྱི་ཡུལ་དུ་གྱུར་པའི་ཁྱིའི་མི་རིགས་ཀྱི་ཚོགས་སུ་འཚོ་དུས་རང་དབང་ཡེ་ནས་མི་
འདུག ཐ་ན། ལན་རེར་ཆ་རྒྱུས་ཀྱིས་དབུལ་བའི་ཁོར་ཡུག་དེར། མ་ཡིན། ལན་རེར་མ་
ཡིན། བསྐལ་པ་ཇི་སྲིད་བར་དུའོ། །བདག་གིས་གཅེས་པར་འོས་པའི་སྤུན་ཟླ་ཁྱི་ཞིག་
མཐོང་བ་ཙམ་གྱིས་དེའི་གསར་དད་ཀྱི་ཆ་རྟོགས་ཚེ། སེམས་གཅོང་དང་། དངངས་སྐྲག
ཅི་བྱ་གཏོལ་བྲལ། ཐ་ན། ཡི་ཆད་ཀྱིས་མི་བསྣད་མི་སྲིད་དོ། །བདག་གིས་རྩོལ་བ་ཆེན་པོས་
རང་ཉིད་ལ་སེམས་གསོ་བྱས། བདག་གི་སྙིང་གཏམ་ལ་ཉན་མྱོང་བའི་གྲོགས་པོ་ཚོས་ཀྱང་
རོགས་སྐྱོར་བྱས། དེའི་ཕྱིར་ལོ་ཟླ་སོས་དལ་བག་ཕེབས་ཀྱིས་ནུར་སོང་། ཚུལ་དེ་བློ་ཡུལ་
ལས་འགོངས་པ་ཞིག་མིན་མོད། བདག་གིས་སེམས་དཔངས་མཐོན་པོས་ཁོ་ཚོའི་སྔུན་ནས་
བསུས་ཤིང་། དེ་ལྟའི་འཚོ་བར་རོལ་ལོ། །ཁོ་ཚོས་བདག་ལ་སྡུག་བསྔལ་འབྱིན་སྲིད། ཡང་
ན། བདག་གསོན་དུའང་འཇུག་སྲིད། དེ་ལས་བདག་གི་སྐྱོ་ཡུས་དང་། བག་འཁུམས། སྡར་
256གཟུགས་འགྱུར་ཟིན་ཐོ།
མ། བློ་དཀྱེལ་དོག་པོའི་ཆ་དག་མངོན་ན། དོན་དམ་དུ་བདག་ནི་ཁྱི་འཁྲུལ་མེད་ཅིག་ཡིན
པ་སྨོས་ཅི་དགོས། ཅི་སྟེ་ངལ་གསོའི་ཁོམ་པ་དེ་དག་མེད་ཚེ། བདག་ད་ལྟའི་བར་གསོན་
ནས་ལོ་ན་བགྲེས་པའི་བདེ་བར་ཇི་ལྟར་རོལ་ཐུབ་བམ། བདག་གིས་མ་ཤི་ཚེ་རིང་སོན་པའི་
བདེ་བར་རོལ་མི་བཏུབ། དེ་ལྟའི་བདེ་བས་གཞོན་དུས་དང་། ན་རྒས་ཀྱི་མི་རྟག་འཆི་བའི་
འཇིགས་པ་ཐེག་ཨེ་ཐུབ། བདག་གིས་རང་ཉིད་ཀྱིས་ཁས་འཆེས་པའི་བཀྲ་མི་ཤིས་པའམ།
ཡང་ན། ཚིག་རྔ་མནན་ནས་བཤད་ཚེ། བགེགས་བར་མང་བའི་དཔྲལ་བའི་རི་མོ་ལས་
སྡོམ་ཚིག་ཅིག་འཐོབ་བམ། འོ་ན། དེ་ལྟའི་སྡོམ་ཚིག་ལྟར་འཚོ་བར་རོལ་ཆོག་གམ། བདག་
ཁྱིའི་རིགས་དང་གྱེས་ཏེ་རང་ཉིད་གཅིག་པུར་རེ་བའི་ཉག་མས་དབེན་ཡང་། མི་བྱ་ཐུ་མེད་
ཀྱི་ཞིབ་འཇུག་ཆུང་ངུ་རྩོམ་གྱིན་འཚོ་བར་རོལ་བཞིན་མཆིས། ཁ་ཐག་ཅི་འདྲའི་རིང་ཡང་།
རང་རིགས་ལ་བཟུང་བའི་ལྟ་སྟངས་མ་ཉམས་པ་སྟེ། བདག་ལ་རྟག་ཏུ་བརྡ་འཕྲིན་ཐོབ་
ཅིང་། བདག་གིས་ཀྱང་དུས་ངེས་མེད་དུ་ཁོ་ཚོས་བདག་གི་བརྡ་འཕྲིན་ཐོས་ན་སྙམ།
ཐམས་ཅད་ཀྱིས་བདག་ལ་བཀུར་བཟོས་བྱའོ། །སྤྱིར་བདག་གི་འཚོ་བ་རོལ་སྟངས་ལ་ཆ་
རྒྱུས་མེད་ཀྱང་། དེ་ལྟ་དེ་ལྟར་བྱའོ། །ལན་རེར་ཁྱི་གུ་ཚོས་བདག་ལ་བཀུར་བཟོས་ཆེན་པོས་
འཚམས་འདྲི་བྱ་བ་གང་ཞིག ཁོ་ཚོ་ནི་མི་རབས་གསར་པ་ཡིན་ཞེས་སྨྲའོ། །འོན་ཏེ་བདག་
གིས་ཁོ་ཚོའི་ཆུང་དུས་ཀྱི་རྣམ་པ་ཅི་ཡང་དྲན་མི་བཏུབ། བདག་ལ་ཐུན་མོང་མ་ཡིན་པའི་
གཤིས་ཀ་ཁྱད་མཚར་ཞིག་མཆིས་ཀྱང་། བདག་ཁྱིའི་མི་རིགས་ནས་ཡོངས་སུ་གྱེས་མེད།
བདག་གིས་ཞིབ་འདང་བརྒྱབ་ན། བདག་ལ་ཁྱིའི་རིགས་ཀྱི་ངོ་མཚར་རྣལ་མ་དེ་རྟོགས་
རྒྱུའི་ཁོམ་པ་དང་། སྤྲོ་སྣང་། ནུས་པ་ལོས་མཆིས། བདག་ཅག་ཁྱིའི་ཁོ་ར་ཁོར་ཡུག་ཏུ་སྐྱེ་
དངོས་སྣ་ཚོགས་མཆིས། དེ་དག་ཉམ་ཐག་པ་དང་། ཕྲ་མོ། ཁ་མི་གྲག་པའི་རིགས་ཤ་སྟག་
གོ །ཁྱི་མང་པོ་ཞིག་གིས་དེ་དག་ལ་ཞིབ་འཇུག་བྱས་ཏེ་གང་དག་གི་ཚེ་སྲོག་ལེགས་བཅོས་
བྱ་རྒྱུར་འབད་དོ། །བདག་ནི་སེམས་ཁུར་ཙམ་ཡང་མི་བྱ། གང་དག་གིས་བདག་སུན་སྣང་
257འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་ཅག་
གིས་མ་གཙེས་ན་ཆོག་གོ །སྤྱིར་དབྱེ་འབྱེད་མི་བཏུབ། ལར་ལྟའང་མི་འདོད། གང་དག་གི་
མངོན་གསལ་དོད་པའི་གནད་ཀས་བདག་ལ་མྱོང་ཚོར་ཟབ་པོ་བྱིན་པ་སྟེ།
ཁྱིའི་རིགས་དང་བསྡུར་ན་གང་དག་མཐུན་སྒྲིལ་གྱིས་དབེན་ཞིང་། ཕན་ཚུན་རྒྱུས་མངའ་
དང་། སྤྱི་སྒེར་གྱི་ཁེ་ཕན་གང་ཡང་མ་མཆིས་པས་ཁེ་ཕན་ཅི་ཡིན་གྱི་སྔུན་དུ་ཐམས་ཅད་
རྟག་ཏུ་ལམ་འགྲོ་བ་རྒྱུས་མེད་ཀྱི་ཚུལ་ལས་མ་འདས་སོ། །བདག་ཅག་ཁྱིའི་རིགས་ནི་དེ་
ལས་ལྡོག་པ་སྟེ། ནམ་ཡང་མཐུན་སྒྲིལ་གྱི་མདུད་པ་དགུ་སྒྲིལ་མི་ལྷོད་པ་སྟེ། ལོ་ཟླའི་འགྲོས་
རིམ་གྱིས་བདག་ཅག་དབར་ལ་མཐོ་དམའི་ཁྱད་པར་ཇི་ལྟར་བཏོད་ཀྱང་། ཐམས་ཅད་གཞི་
གཅིག་ཏུ་འདུའོ། །བདག་ཅག་ཆུ་ཕྲན་རྒྱ་མཚོར་འདུས་པ་ལྟར་སུས་ཀྱང་འགོག་མི་བཏུབ།
བདག་ཅག་གི་བཅའ་ཁྲིམས་དང་། སྒྲིག་གཞི་ཐམས་ཅད་ཀྱང་དེ་ལྟ་དེ་ལྟར་རོ། །བདག་
གིས་དྲན་པ་ཉུང་ཞིང་། བརྗེད་པ་ཅི་འདྲའི་མང་རུང་། བདག་ཅག་ཐམས་ཅད་བདེ་སྐྱིད་
ཀྱི་རྩ་བ་དེའི་ཕྱིར་དྲོ་སྐྱིད་ལྡན་པའི་ཚང་མལ་དུ་འདུའོ། །ཚུལ་དེ་ནི་འགལ་བ་ལྟག་སྤྲོད་དུ་
གནས་པ་ཤིག་ལོས་ཡིན། བདག་གིས་བསམས་ན། སྐྱེ་དངོས་གང་ཞིག་ཀྱང་བདག་ཅག་ཁྱི་
ལྟར་རྒྱ་ཡན་གྱི་འཚོ་བ་མི་རོལ་བ་དང་། དེ་བཞིན་རིམ་པ་དང་། རིགས་རྒྱུད། ལས་རིགས་
ཐད་དེ་ལྟའི་ཁྱད་པར་བགྲང་གིས་མི་ལང་བ་མེད་པར་ཅི་ལྟར་ཡང་ཕྱོགས་གཅིག་ཏུ་འདུ་
འདོད་ན། ནམ་ཡང་སེམས་པ་བདེ་བས་མྱོས་པའི་གནས་སྐབས་སུ་སོན་མི་བཏུབ་མི་སྲིད།
འོན་ཏེ་འཚོ་ཚིས་ཀྱིས་ཁ་ཐག་ཤིན་ཏུ་རིང་པོར་བཀྱེས་ཤིང་། རང་རང་གི་ལས་གནས་ཅི་
ཡིན་སྤུན་ཟླ་སུས་ཀྱང་མ་རྟོགས་པའི་ཚུལ་དུ་ཟད། ཐ་ན། སྒྲིག་སྲོལ་གང་ཞིག་ཀྱང་ཁྱིའི་
རིགས་ཀྱི་གནས་སྟངས་ལ་ནམ་ཡང་བསྒྲུན་དཀའ་བ་སྟེ། འགལ་བ་ལྟག་སྤྲོད་དུ་གནས་
པའོ། །འདི་ནི་ཅི་འདྲའི་རྙོག་དྲ་ཅན་གྱི་གནས་ཚུལ་ཞིག་ཡིན་ན། ཐམས་ཅད་ཀྱིས་གླེང་
བར་མི་སྤྲོའོ། །བདག་གིས་ཀྱང་དེ་ལྟ་དེ་ལྟར་དུ་འདོད་ཅིང་། འདི་ནི་རང་ལྟ་ཙམ་ཡིན་ན།
ནམ་ཡང་དེ་ལྟའི་བདེ་བས་མི་མྱོས་མི་སྲིད་དོ། །བདག་གིས་ཅིའི་ཕྱིར་ཁྱི་གཞན་ལྟར་རང་
258གཟུགས་འགྱུར་ཟིན་ཐོ།
མི་རིགས་སུ་འདུས་ཏེ་མཉམ་གནས་སྒོས་འཆམ་མཐུན་ལ་གནོད་པའི་བྱ་བ་འགོག་ཅིང་།
ནམ་ཡང་བདག་ཅག་གི་བདེ་སྐྱིད་ཀྱི་རྩ་བ་སྟེ། མི་རིགས་འཆམ་མཐུན་གྱི་བྱ་བར་སྤྲོ་བས་
མི་འཇུག་པ་ཅི། བདག་གིས་བྱིས་དུས་ཀྱི་བྱ་བ་ཞིག་དྲན་བྱུང་། བདག་ཅི་ཡིན་མེད་པར་སྤྲོ་
བ་འབུམ་གྱིས་མྱོས། ཐམས་ཅད་ལ་དེ་ལྟའི་མྱོང་བ་ཡོད་སྲིད། དེའང་བྱ་བ་གང་ཞིག་བརྩམ་
རྒྱུར་དགའ་ཞིང་། ཐམས་ཅད་ཀྱང་བདག་དང་འབྲེལ་བ་སྟེ། དོན་ཆེན་གང་ཞིག་གི་བྱེད་
གཏེ་རང་ཉིད་གཅིག་པུ་ཡིན་པ་གང་ཞིག ང་རོ་དྲག་པོས་སྤྲོ་བས་འཇུག་འདོད་པ་དེའོ། །
འོན་ཏེ་བྱིས་དུས་ཀྱི་འཆར་ཡན་ལྷད་མེད་དག་སྙིང་ན་ཉེ་མོད། འོ། དེ་ལྟའི་འཕྲུལ་སྣང་ལོ་
ཟླའི་བཞུར་རྒྱུན་དང་བསྟུན་ནས་ཡལ་འགྲོའོ། །དེ་དུས་བདག་ནི་སྤྲོ་སེམས་ཀྱིས་བརྟས་པ་
ཞིག་སྟེ། འདི་ནི་ཐུན་མིན་གྱི་བྱ་བ་འབའ་ཞིག་ལོས་ཡིན། འདི་ལ་ཕལ་ཆེར་སྨྱོ་ཧམ་གྱི་རེ་
སྒུག་ཅེས་ཀྱང་བྱའོ། །དོན་དམ་དུ་བྱ་བ་གང་ཞིག་ཀྱང་མཚར་སྣང་མེད་པ་མ་ཡིན་ཏེ། དེ་
དང་འདྲ་བའམ། ཐ་ན། དེ་ལས་ཀྱང་མཚར་སྣང་ཆེ་བའི་བྱ་བ་མང་པོ་ཞིག་དུས་ཕྱིས་ལན་
མང་མཐོང་། དེ་དུས་བདག་ལ་སེམས་འགུལ་ཆེན་པོ་ཐེབས་ཤིང་། བསུབ་ཀྱང་སུབ་ཐབས་
མེད་པ་གང་ཞིག མཛུབ་སྟོན་གྱི་དོན་སྙིང་ཆེ་བའི་བག་ཆགས་ཟབ་པོ་ཐེབས། སྐབས་དེར་
བདག་ཁྱི་གུ་མང་པོར་འཕྲད། སྲོང་པོར་སྨྲས་ན། བདག་ལ་ཕྲད་པ་མ་ཡིན་པར་བདག་གི་
སྔུན་ནས་ཡོང་བ་ཙམ་མོ། །བདག་གིས་ཀྱང་མུན་ནག་ཀློང་ཡུན་རིང་རྒྱུག མ་འོངས་
འདུན་པ་སེམས་ཁོང་དུ་ནམ་ཡང་བཅངས། འདི་ནི་ལམ་ལྷོངས་དཀའ་བ་སྟེ། བདག་གིས་
ད་བར་བཅངས་པའི་རེ་སྟོང་གི་ཚུལ་ལས་མ་འདས་པས་སོ། །བདག་གིས་མུན་ནག་ཀློང་
དམིགས་པ་ཅི་
་ཡང་མེད་པར་ཡུན་རིང་རྒྱུག དེ་ལྟའི་རེ་འདོད་ཀྱིས་སྐུལ་ནས་རྒྱུག
བདག་གིས་གློ་བུར་དུ་གོམ་པ་སྤོ་མཚམས་བཞག་ཅིང་། ལྟག་པ་དགྱེ་ནས་བལྟས། ནམ་
ཡོངས་སུ་གསལ་ཡང་སྨུག་པ་སྟུག་པོ་དཀྲིགས་འདུག དེ་ལྟའི་ཞོགས་པ་བདག་གི་རྨུག་
སྒྲའི་འཚམ་འདྲིའི་ཀློང་ནས་སད་ཅིང་། དེ་ལྟའི་འུར་སྒྲས་ཅི་ཡིན་མེད་པར་ཁྱི་བདུན
259འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསུས། ཅི་སྟེ་བདག་གིས་དེ་དག་ཁྱི་ཡིན་པ་མ་རྟོགས་ན་རྨུག་སྒྲ་ཐོས་པ་ཙམ་གྱིས་བཤོལ་
ཁོ་ཐག་གོ །དེ་ལྟར་ཕྱིར་མ་བཤོལ། དེ་དུས་བདག་གིས་ཁྱིའི་རིགས་ལ་དམིགས་བསལ་དུ་
མཆིས་པའི་རོལ་མོའི་ལྷན་སྐྱེས་ཀྱི་བག་ཆགས་ལ་རྒྱུས་མངའ་ཅི་ཡང་མེད། བདག་གི་
འཚོལ་རྟོག་ནུས་པ་ད་དུང་ནར་མ་སོན་པས་སོ། །བདག་ལ་བསམས་ན། དེ་ལྟའི་རོལ་མོའི་
སྒྱུ་རྩལ་པ་གྲགས་ཅན་བདུན་པོ་ནི་སྨྲ་བསམ་བརྗོད་འདས་ཀྱི་ཡུལ་དུ་གྱུར་པ་ཞིག་གོ །དེ་
དག་གིས་མི་སྨྲ། མི་གྱེར། ཐམས་ཅད་ཀྱིས་ཁ་རོག་གེར་བསྡད་པ་འདྲ་མོད། དེ་ལྟའི་དབེན་
ཅག་གི་ཡུལ་དུས་ལས་རོལ་མོའི་འཕྲུལ་སྣང་གིས་བཟི་བར་བྱའོ། །ཐམས་ཅད་ནི་རོལ་མོ་
སྟེ། དེ་དག་གི་ཡན་ལག་འགུལ་བའམ། ལྟག་པ་བསྐོར་བ། རྒྱུག་པ། ཙོག་པ། སྣོལ་བ་སོགས་
ཀྱི་ཚུགས་ཀ་ནི་གར་གྱི་ཕྱག་རྒྱ་ཉག་གཅིག་སྟེ། གཅིག་གི་སྡེར་མོ་ཅིག་ཤོས་དེའི་སྒལ་པར་
བཞག་སྟེ་རྩིབས་ཀྱི་མུ་ཁྱུད་ལྟར་འཁོར་བས་སོ། །ཡང་ན། ལྟོ་བ་གླན་ཞིང་། ཕན་ཚུན་
འཁྲིལ་བའི་ཚུལ་གྱིས་བགྲོད་དོ། །སུ་ཞིག་གིས་ཀྱང་ཕྱག་རྒྱ་ནོར་མི་སྲིད། ཐ་ན། གྲལ་
གཞུག་གི་ཁྱི་གུ་དེས་ཀྱང་ངོ་། །སྤྱིར་གདེང་ཚོད་ཀྱི་དཔའ་སྤོབས་མེད་མོད། རྟག་ཏུ་གཞན་
རྗེས་མི་ཆོད་པ་མིན། དབྱངས་རྟ་གྱེར་དུས་ལན་རེར་ཕྱག་རྒྱ་མི་བརྟན་པའི་ཚུགས་ཀར་
སྣང་མོད། འདིའང་གཞན་རྣམས་ཤིན་ཏུ་ཁྱད་དུ་འཕགས་པའི་དབང་གིས་སོ། །གང་དེར་
གདེང་ཚོད་མེད་པའམ། ཐ་ན། གདེང་ཚོད་ཅི་ཡང་མེད་པར་སྣང་མོད། མི་མཛེས་པའི་ཆ་
ཅི་ཡང་མེད་པ་སྟེ། རོལ་མོའི་སློབ་དཔོན་གཞན་དག་གིས་གར་གྱི་སྟངས་སྟབས་དབྱངས་
རྟའི་སྲད་བུར་བརྒྱུས་པས་སོ། །མཐར་བདག་གིས་ཅི་ཡང་མཐོང་མི་བཏུབ་མོད། རིམ་
བཞིན་གང་དག་གིས་བདག་གི་སྔུན་ནས་བསུས་བྱུང་། བདག་གིས་སེམས་ཁོང་ནས་སྤུན་
ཟླ་རིས་མེད་དུ་བརྩིས་ནས་འཚམ་འདྲི་བྱས། གང་དག་དང་ཁྱུ་བསྒྲིགས་ཏེ་གང་སར་རྨུག་
གིན་གྱ་ཚོམ་གྱི་གནས་སུ་གྱར། འོན་ཏེ་ཁོ་ཚོའང་ཁྱི་ཞིག་སྟེ། དོན་དམ་དུ་བདག་དང་འདྲ་
བའི་ཁྱི་ཞིག་གོ །བདག་གིས་སྔོན་གོམས་བག་ཆགས་ལྟར་ཞིབ་ལྟ་བྱས། དཔེར་ན། ལམ་
260གཟུགས་འགྱུར་ཟིན་ཐོ།
བར་ནས་ཕྲད་པའི་ཁྱི་ཞིག་ལ་ཞིབ་ལྟ་བྱས་པ་ལྟར་རོ། །བདག་གིས་གང་དག་དང་ཉེ་བར་
བཅར་ཏེ་སེམས་ཁོང་ནས་འཚམས་འདྲི་བྱ་འདོད། སྐབས་དེར་ཁོ་ཚོས་བདག་གི་གམ་དུ་
ཉེ་བར་བཅར་བྱུང་། ཁོ་ཚོ་བདག་ལས་ལོ་ན་བགྲེས་མོད། བདག་ལྟར་སྤུ་གྲ་སོབ་ཅིང་རིང་
བའི་ཁྱིའི་རིགས་མིན། བྱེ་བྲག་ཏུ་གཟུགས་ཚད་དང་། གཟུགས་བྱད་གང་ཞིག་རྒྱུས་མེད་
མིན། ཐ་ན། ཆ་རྒྱུས་ཤིན་ཏུ་ཟབ་བོ། །བདག་གིས་དེ་ལྟའི་རིགས་ཀྱི་ཁྱི་མང་པོ་མཐོང་མྱོང་།
འོན་ཏེ་བདག་དེ་ལྟར་གྱ་ཚོམ་གྱི་གནས་སུ་ལྷུང་དུས་རོལ་མོའི་བསླུ་བྲིད་འགོག་ཐབས་
བྲལ་ལོ། །བདག་གིས་ཁྱི་གུ་དེ་དག་གི་གམ་ནས་འཕག་ཅིང་། མི་འདོད་པའི་ཚུལ་གྱིས་
ཕར་རྒོལ་བརྩམས། སྨྲེ་སྔགས་ཏེ། ན་ཟུག་བཟོད་དཀའ་བའི་སྨྲེ་སྔགས་འདོན་གྱིན་ཅི་བྱ་
གཏོལ་བྲལ་དུ་གྱུར། དེ་ལྟར་རོལ་མོའི་བསླུ་བྲིད་ཀྱི་ཀློང་དུ་ལྷུང་སོང་། རོལ་མོ་ཕྱོགས་བཞི་
མཚམས་བརྒྱད་བར་མེད་དུ་གྲག་སྟེ། གནམ་སའི་ཀློང་དུ་ཆར་ལྟར་ཉིལ་ལོ། །ཉན་པ་པོར་
དམིགས་ཏེ། མཚམས་ཚིགས་ཅི་ཡང་མེད་པར་གྲག་གོ །བདག་ནི་སྡུག་བསྔལ་ལྕི་བ་སྟེ།
བདག་ཡེ་ནས་ཕམ་པ་གང་ཞིག ལུས་ཟུངས་ཟད་ཅིང་། གཉོམ་པོར་གྱུར་པས་ཅི་ཡང་ཉན་
མི་བཏུབ་བོ། །བདག་ནི་སྡུག་བསྔལ་ལྕི་བ་སྟེ། ཁྱི་གུའི་ཚོགས་ཀྱི་འཁྲབ་སྟོན་ལ་ལྟའོ། །གང་
དག་གིས་འཕག་འཚག་རྒྱག་མོད། བལྟས་ཚོད་ལ་སེམས་པ་སྡུག་གིས་མནར་བའི་ཚུལ་
ལས་མ་འདས་སོ། །བདག་གིས་ཁོ་ཚོར་ཁ་བརྡ་བྱ་འདོད། གནས་དེར་ཡང་སྙིང་ཅི་ཞིག་
སྒྲུབ་ཀྱིན་ཡོད་ཅེས་འདྲི་འདོད། བདག་ནི་ཁྱི་གུ་ཞིག་ཡིན་ན། ནམ་ཡང་ཁྱི་རྒན་གང་རུང་
ལ་མཚར་སྣང་དང་བཅས་དྲིས་ན་ཆོག་སྙམ། འོན་ཏེ་བདག་གིས་ཁ་རོག་གེར། གང་དག་
ལ་མཛའ་གཅུགས་ཀྱི་མདུད་པ་མི་ལྷོད་པའི་ཚུལ་གྱིས་འཚམ་འདྲི་བྱ་སྙམ་དུས་རོལ་མོ་
སླར་ཡང་གྲག་བྱུང་། དེས་བདག་ཅི་ཡིན་མེད་པར་གྱ་ཚོམ་དང་བཅས་སྐོར་བ་འཁོར།
བདག་ནི་གང་དག་གི་རོལ་མོའི་སློབ་དཔོན་ཞིག་དང་འདྲ་མོད། དོན་དམ་དུ་གང་དག་གི་
རྩེད་ཆས་ཀྱི་ཚུལ་ལས་མ་འདས་སོ། །བདག་གིས་ཞུ་བ་ཇི་ལྟར་ཕུལ་རུང་། རོལ་མོས་བདག་
261འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལ་རྩེད་མཚར་བྱ་བའི་ཚུལ་ལས་མ་འདས་སོ། །མཐར་བདག་ནགས་ཀླུང་སྟུག་པོ་ཞིག་ཏུ་
བརྫངས་ཤིང་། དེ་ལྟའི་འདོད་སྲེད་ཀྱི་རྒྱ་རྙི་ལས་ཐར་རོ། །བདག་གིས་གཞི་ནས་རང་ཉིད་
ནགས་གསེབ་ཏུ་མཆིས་པ་རྟོགས། དེ་དུས་ཕ་རོལ་གྱི་ཡུལ་དུས་ལས་རོལ་མོ་གྲག་ནའང་།
དབུགས་འབྱིན་རྔུབ་ཀྱི་ངལ་གསོའི་གོ་སྐབས་དང་བསྟུན་ནས་ལྟག་པ་དགྱེས། སྲོང་པོར་
སྨྲས་ན། བདག་གི་མཚར་སྣང་གི་ཡུལ་དུ་གྱུར་པ་ནི་འདི་ཀོ་ཐམས་ཅད་ཁོ་ཚོའི་སྒྱུ་རྩལ་
ཡིན་པ་གང་ཞིག སྒྱུ་རྩལ་རིགས་དེར་བདག་གིས་ནམ་ཡང་ཚོད་དཔག་བྱ་ཐབས་བྲལ་ལོ། །
ཚུལ་དེ་ནི་བདག་གི་བྱེད་ནུས་ལས་རྦད་དེ་བརྒལ་བ་སྟེ། འདི་ནི་གང་དག་གི་དཔའ་སྤོབས་
ཡིན་པ་གང་ཞིག བློ་ཁོག་ཆེན་པོས་གསར་རྩོམ་བྱེད་ཕོད་པའི་བློ་གྲོས་ཀྱང་ངོ་། །ད་དུང་
གང་དག་གི་སྟོབས་ཤུགས་ཏེ། གསར་རྩོམ་དང་ལེན་ཐུབ་ཅིང་། ནམ་ཡང་དྲང་པོས་གཉའ་
མི་སྒུར་བ་དེའོ། །སྐབས་དེར་བདག་གིས་གབ་ཁུང་ནས་ཞིབ་ལྟ་ནན་པོ་བྱས་པ་སྨོས་ཅི་
དགོས། གང་དག་གི་འཁྲབ་སྟོན་ནི་སེམས་རྣལ་དུ་ཕབ་པ་མིན་པར་འཚུབ་ཆས་བསྣད་
པའི་ངང་ཚུལ་ལས་མ་འདས། ཕྱི་ཚུལ་ནས་ཡན་ལག་གི་ཕྱག་རྒྱ་བརླིང་བར་སྣང་མོད།
གོམ་འགྲོས་རེ་རེ་ནི་སྡར་མའི་ཚུགས་ཀར་དོའོ། །གང་དག་ཕན་ཚུན་ཡི་ཆད་ཀྱི་མིག་ཟུང་
གིས་ཅེར་ཞིང་། ལྕེ་རྩེས་མཆུར་ལན་མང་ལྡག་གོ །གང་དག་འཚུབ་ཆས་བསྣད་དོན་གྱི་རྩ་
བ་ནི་རྒྱལ་ཕམ་ཕྱིར་སེམས་ཁུར་བྱ་བའི་ཚུལ་ལྟ་བུ་མིན་པ་སྟེ། སུ་ཞིག་གིས་དེ་འདྲ་བྱེད་
ཕོད་པའམ། ཡང་ན། དེ་ལྟར་སེམས་ཁྲལ་བྱ་མྱོང་། དོན་དམ་དུ་སེམས་ཁྲལ་ཅི་ཡང་བྱ་མི་
དགོས་སོ། །དོན་དམ་དུ་སུ་ཞིག་གིས་དེ་ལྟར་བྱོས་ཞེས་བཙན་གྱིས་སྐུལ་བཞིན་ཡོད་དམ།
བདག་ནི་མུ་མཐུད་བཟོད་སྒོམ་བྱ་མི་བཏུབ། ཁྱད་པར་དུ་གང་དག་ལ་རོགས་པ་མཁོ་མིན་
གྱི་ཡང་སྙིང་ཅི་ཡང་མ་རྟོགས། དེའི་ཕྱིར་བདག་གིས་ཅལ་སྒྲ་དྲག་པོར་ཁ་གཏོད་དེ་སྐད་
མགོ་མཐོན་པོས་གང་དག་ལ་ཚ་འདྲི་བྱས། འོན་ཏེ་གང་དག་གྱ་ཚོམ་གྱི་གནས་སུ་གྱར་བ་
སྟེ། ལན་ཅི་ཡང་བཏབ་མ་བྱུང་། དེ་ནི་བདག་ལ་སྣང་འཇོག་ཅི་ཡང་མ་བྱས་པའི་ཚུལ་ལྟར་
262གཟུགས་འགྱུར་ཟིན་ཐོ།
རོ། །ཁྱིས་རང་གི་སྤུན་ཟླའི་གནད་དོན་ལ་ཁ་ཡ་མི་བྱ་བ་ཡུལ་སྲོལ་བཟང་པོ་དང་འགལ་
བའི་བྱ་སྤྱོད་ཅིག་གོ །ཡུལ་དུས་གང་ཞིག་ཏུའང་ཁྱི་གུ་དང་། ཁྱི་རྒན་ཐམས་ཅད་ཀྱིས་འདི་
ལྟར་བྱས་ན་སུ་ཞིག་གི་བསམ་ཤེས་ཀྱང་འཐོབ་ཐབས་བྲལ་ལོ། །ཁོ་ཚོ་ཁྱི་མ་ཡིན་ནམ། འོན་
ཏེ་ཅིའི་ཕྱིར་ཁྱི་མ་ཡིན་ནམ། བདག་གིས་རྣ་བ་བླག ཐ་ན། གང་དག་གི་སྐད་ངག་དམའ་
པོའི་ཁ་བརྡར་རྣ་རྩེ་གླན། དེ་དག་གིས་ཕན་ཚུན་དབར་ཤུགས་རྒྱོབ་ཅེས་པའི་འབོད་ཚིག་
དང་། དཀའ་ངལ་ལ་དོ་སྣང་བྱོས་ཞེས་པའི་དྲན་སྐུལ། ནོར་འཁྲུལ་ཤོར་མི་ཉན་པའི་ངག་
ཚིག་སོགས་ཐོས་བྱུང་། ཕལ་མོ་ཆེ་གྲལ་གཞུག་གི་ཁྱི་གུ་དེར་དམིགས་པ་ཡིན་སྲིད། དེས
བདག་ལ་ལྐོག་ཏུ་ཅེར་བྱུང་། ཚུལ་དེ་ནི་བདག་གི་དྲི་བར་ལན་འདེབས་འདོད་པའི་ངང་
ཚུལ་ལྟར་རོ། །འོན་ཏེ་སླར་ཁ་རོག་གེར་ཅི་ཡང་མི་སྨྲའོ། །གང་ལགས་ཤེ་ན། ལན་ཅི་ཡང་
འདེབས་དཀའ་བས་ཀྱང་ཡིན་སྲིད། འོན་ཏེ་བདག་ཅག་གི་བཅའ་ཁྲིམས་ཀྱིས་རྟག་ཏུ་སྲི་
ཞུ་བསྒྲུབ་དགོས་པའི་བླང་བྱ་བཏོན་ན་ལན་འདེབས་མི་བཏུབ་མི་སྲིད་དོ། །བདག་ནི་ཁོང་
ཁྲོ་མེ་ལྕེ་ལྟར་འབར་རོ། །ཕལ་ཆེར་རོལ་མོ་བརྗེད་སོང་། དྲན་པའི་ཡུལ་དུ་གྱུར་པ་ནི་ཁྱི་གུ་
དེ་དག་གི་བྱ་བྱེད་བཅའ་ཁྲིམས་ལས་འགལ་སོང་སྙམ་པ་དེའོ། །གང་དག་ནི་ཅི་འདྲའི་
མཚར་སྣང་གིས་ཕྱུག་པའི་སྒྱུ་མ་མཁན་ཞིག་ཡིན་རུང་། ངེས་པར་དུ་བཅའ་ཁྲིམས་ལ་བརྩི་
སྲུང་ཞུ་དགོས། དེ་ནི་བདག་ལྟ་བུའི་བྱིས་པའམ། ཁྱི་གུ་ཞིག་གིས་རྟོགས་སླ་བའི་གནས་
ལུགས་ཤིག་གོ །ནགས་ཀློང་འདི་ནས་ཅེར་ན་བདག་གི་མཐོང་ལམ་ཤིན་ཏུ་ཡངས། ཅི་སྟེ་
གང་དག་ནི་ཉེས་པའི་ཕྱིར་མི་སྨྲ་བའི་རྟུལ་ཞུགས་འཆང་མཁན་ཡིན་ན་ནམ་ཡང་ཁ་རོག་
གེར་འདུག་ལོས་དགོས། བདག་སྔོན་ཆད་རོལ་མོའི་བསླུ་བྲིད་ཀློང་ལྷུང་སྟེ། གང་དག་གི་
འཁྲབ་སྟོན་ལ་དོ་སྣང་ཡེ་མ་བྱས། སྙིང་རྗེའི་དགོངས་ཡུལ་དུ་གྱུར་པའི་བྱེད་པོ་དེ་དག་གིས་
ངོ་ཚའམ། ཐ་ན། ཚུལ་འཆོས་ཀྱི་བྱ་བྱེད་དེ། རྐང་པ་བཙུགས་ནས་འགྲེངས་སོང་། ཀྱེ་ཧུད།
འདི་ཀོ་ཐམས་ཅད་ཅི་འདྲའི་སྐྱུག་བྲོ་ཨང་། གང་དག་གིས་མངོན་སུམ་རྗེན་པར་རང་ལུས་
263འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཅེར་བུར་ངོམ། དེ་ལྟའི་བྱ་བྱེད་ལ་ཡིད་ཚིམ་མོ། །ནམ་ཞིག་སྐད་ཅིག་མའི་རང་གཤིས་
བཟང་པོས་སྐུལ་ཏེ་ལག་པ་མར་ཕབ་ཚེ། ཧ་ལས་ཧང་སང་གི་གནས་སུ་འགྱུར་སྲིད། འདི་
ནི་ནོར་འཁྲུལ་ཞིག་སྟེ། གཉུག་གཤིས་ཀྱི་ཕག་ཏུ་བསྐྱངས་པའི་སྐྱོན་གྱི་དྲི་མ་འབའ་ཞིག་
གོ །གང་དག་གིས་སྐད་ཅིག་མར་ལག་པ་ཡར་བཏེགས་ཤིང་། མིག་མདངས་ཀློང་ནས་
བསམ་ཤེས་ཀྱི་འོད་སྣང་བཀྱེས་ཏེ་གནས་སྐབས་འདིའི་སྡིག་པ་བཤགས་ཐབས་ལ་རེ་སྲིད།
ལས་འབྲས་གོ་ལྡོག་གམ། ཡང་ན། དོན་རྐྱེན་ཅི་ཞིག་ལྷགས་སོང་། ད་ནི་བདག་གིས་མུ་
མཐུད་གྱ་ཚོམ་མི་བྱའོ། །བདག་གིས་སྡོང་བུའི་གསེབ་ནས་མཆོངས་ཏེ་ཁྱི་གུ་དེ་དག་གི་
ཕྱོགས་སུ་རྒྱུག བདག་ལྟ་བུའི་སློབ་ཆུང་སློབ་མ་ཞིག་གིས་དགེ་རྒན་ལོས་བྱ། ངེས་པར་དུ་
གང་དག་ལ་རང་ཉིད་ཀྱི་ནོར་འཁྲུལ་ཤེས་སུ་འཇུག་དགོས། དེ་ལྟའི་སྡིག་པའང་བཤགས་
ཐབས་བྱ་དགོས། “ཁྱི་རྒན་དེ་དག ཁྱི་རྒན་དེ་དག” བདག་གིས་བར་མི་ཆོད་པར་སྨྲས།
འོན་ཏེ་བདག་འཁྲི་ཤིང་ཚལ་ནས་གྱེས་ཏེ་ཁོ་ཚོ་དང་ཁ་ཐག་ཉེ་སར་སླེབས་དུས་སླར་ཡང་
ཅལ་སྒྲའི་བསླུ་བྲིད་ཀློང་དུ་ཚུད་སོང་། བདག་གིས་ཐོག་མ་ཉིད་ནས་ཆ་རྒྱུས་ཟབ་པའི་ཅལ་
སྒྲ་འདི་འགོག་ཐུབ་སྙམ། དེ་ནི་གནམ་སའི་བར་ནས་གྲག་པས་ཤིན་ཏུ་སྐྱི་གཡའ་འོ། །འོན་
ཏེ་ནམ་ཞིག་དེ་ལས་རྣམ་པར་རྒྱལ་ཐུབ་ངེས། དེ་ལྟར་གནམ་སའི་བར་ནས་ཅལ་སྒྲ་གྲག་པ་
སྟེ། ཐག་རིང་ནས་དྭངས་ཤིང་གསལ་ལ། གྲིམ་ལྷོད་རན་པ། རྟག་བརྟན་འགྱུར་མེད་ཀྱི་ཅལ་
སྒྲ་གྲག་འོངས། ཡང་ན། རོལ་མོ་རྣལ་མ་ཞིག་ལྟར་བདག་བསླུ་བྲིད་ཟབ་པོའི་གཅོང་རོང་དུ་
དྲངས་སོ། །ཨེ་མ། ཁྱི་དེ་དག་གི་རོལ་མོས་བདག་གི་ཡིད་དབང་ཕྲོགས་སོང་། བདག་ལ་
ཐབས་ཤེས་ཁྱོན་ནས་མི་འདུག ད་ནི་མུ་མཐུད་གོ་བསྐོན་བསླབ་བྱ་མི་བྱའོ། །གང་དག་
གིས་རྐང་ཟུང་བརྐྱངས་ནས་སྡིག་པ་གསོག་ཅིག ཁྱི་གཞན་ཡང་དེ་ལྟའི་བསླུ་བྲིད་ཀྱི་ཀློང་
ནས་སྡིག་པ་གསོག་ཅིག བདག་ནི་གླེང་རིན་མེད་པའི་ཁྱི་གུ་ཞིག་གོ །སུ་ཞིག་གིས་བདག་
ལ་དེ་འདྲའི་ཐེག་དཀའ་ཞིང་། ཚེགས་ཆེ་བའི་འགན་འཁྲི་གཏོད་ནུས། བདག་གིས་ངུ་
264གཟུགས་འགྱུར་ཟིན་ཐོ།
འབོད་བྱས། དེ་ནི་བདག་ཉིད་གཉོམ་པོའི་ཚུལ་ལས་མ་འདས་པའི་ཚུགས་ཀའང་ཡིན་སྲིད།
ཅི་སྟེ་གང་དག་གིས་བདག་གི་བསམ་འཆར་ལ་ཉན་ན། བདག་གིས་བསྒྲུབ་མི་བཏུབ་པ་ཅི་
ཡང་མེད་སྲིད། ཡང་ན། བདག་གིས་གང་དག་གི་བྱ་བྱེད་ལེགས་སོ་ཞེས་ཀྱང་སྨྲ་སྲིད།
མཐར་ཁོ་ཚོ་ཅལ་སྒྲ་ཆེན་པོ་དང་། མུན་པ་སྟུག་པོའི་ཀློང་འོད་ཀྱི་ཉག་མ་གཉོམ་པོར་གྱུར་
ནས་ཡལ་སྲིད།
བདག་གིས་གོང་དུ་སྨྲོས་པ་ལྟར་བྱ་བ་ཐམས་ཅད་མཚར་སྣང་གི་ཡུལ་ཁོ་ནར་གྱུར་པ་
མིན་པ་སྟེ། འདི་ནི་ལོ་ཟླས་ནུར་བའི་ཚེ་སྲོག་གི་བརྒྱུད་རིམ་དུ་སུར་ཡང་འཕྲད་སྲིད་པའི་
བྱ་བའི་བྱེ་བྲག་ཅིག་གོ །ཅི་སྟེ་བྱིས་པའམ། ཁྱི་གུའི་མཐོང་ལམ་ནས་བལྟས་ན་བསམ་ཡུལ་
ལས་འདས་པའི་བྱ་བ་མཚར་སྣང་ཅན་ཞིག་གོ །གཞན་ཡང་། བྱ་བ་ཐམས་ཅད་དེ་ལྟའི་
ཚུལ་ལས་མ་འདས་པ་སྟེ། ཡོད་ཚད་ཀྱིས་དེ་ནི “ཚུལ་འཆོས་སོ” ཞེས་སྨྲས་ཀྱང་ཆོག་
གོ །ལན་འདི་གནད་ལ་འཁེལ་བ་ཞིག་སྟེ། རོལ་མོ་བ་གྲགས་ཅན་བདུན་ལྷན་འཛོམས་ཀྱི་
ལྷིང་འཇགས་པའི་ཞོགས་པར་རོལ་མོ་དཀྲོལ། ཅི་ཡིན་མེད་པར་ཁྱི་གུ་ཞིག་འཛུལ་འོངས།
གང་དག་གིས་ཤིན་ཏུ་སྐྱི་གཡའ་ཞིང་། རྔམ་ཟིལ་ཅན་གྱི་རོལ་མོས་སྐྱུག་བྲོ་བའི་ཉན་པ་པོ་
དེ་ཕྱིར་བསྐྲད། འདི་ནི་དོན་དུ་གནས་སོ། །དེས་སྲད་བུར་བརྒྱུས་འདྲའི་དམ་བཅའ་རེ་རེས་
གང་དག་མི་སྐྱིད་པར་གྱུར། རོལ་མོ་བ་ཚོའང་མ་བོས་མགྲོན་པོ་འདིར་ཤིན་ཏུ་སུན་ནོ། །
འོ་ན། སུན་སྣང་གི་ཀློང་ནས་ལན་འདེབས་དགོས་སམ། བཅའ་ཁྲིམས་ཀྱི་གཏན་འབེབས་
ལྟར་ཁྱི་ཐམས་ཅད་ཀྱིས་བཏོན་པའི་དྲི་བར་ངེས་པར་དུ་ལན་འདེབས་དགོས་སམ། སྤྱིར་
ངག་ཚིག་མི་གསལ་ཞིང་། གོ་དཀའ་ན། གང་དེས་ཀྱང་རང་ལུགས་ཀྱི་དམ་བཅའི་རྟིང་
ཁ་མ་ལོན་པ་ལོས་ཡིན། ཡང་ན། རང་ལུགས་ཡོད་མོད། ལན་འདེབས་མི་འདོད་པས་ཀྱང་
ཡིན་སྲིད། འོན་ཏེ་བྱ་བ་ཕྲན་ཚེགས་ཏེ། སྒྲ་ལ་རྨོངས་པའི་བྱེད་པོ་དེས་རོལ་མོའི་ཀློང་ནས་
ཅི་ཡིན་དབྱེ་འབྱེད་མི་བཏུབ་པས་ཀྱང་ཡིན་སྲིད། རྐང་པར་ཆ་མཚོན་ན། ཉིན་དེར་ཁོ་
265འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚོས་རྐང་པ་བཙུགས་ནས་འགྲེངས་པའོ། །འདི་ནི་སྡིག་པའོ། །དེ་ལྟ་དེ་ལྟར་ཏེ། འོན་ཏེ་ཁོ་
ཚོས་ལྐོག་ཏུ་འདུ་འཛོམས་བྱས་ཤིང་། གྲོགས་པོའི་འབྲེལ་བའང་ཟབ་པ་སྟེ། རང་ཤག་ཏུ་
ཁེར་རྐྱང་ངང་བསྡད་པའི་ངང་ཚུལ་ལྟར་རོ། །ཅིའི་ཕྱིར་ཞེ་ན། གྲོགས་པོ་ནི་གྲོགས་པོ་སྟེ།
འབངས་ཕལ་པ་མ་ཡིན་པས་སོ། །དེས་ན་གང་སར་ཉུལ་བའི་ཁྱི་གུ་ཡ་མཚན་ཅན་དེའང་
འབངས་ཕལ་པ་མ་ཡིན་ནོ། །འདི་ནི་མཚར་སྣང་གི་ཡུལ་དུ་གྱུར་པ་ཅི་ཡང་མ་ཡིན་ནོ།
གཞན་ཡང་། ཕ་མས་ཅི་བསྒོས་ལྟར་བུ་ཆུང་ཕྱིར་ཉུལ་བ་ལས་རང་འདོད་བྱ་མི་ཉན། ལར་
དེ་ལྟའི་གནས་བབ་ཏུ་ཁ་རོག་གེར་རྒན་རབས་ལ་བཀུར་བཟོས་བྱ་ལོས་དགོས།
ཅི་སྟེ་གནས་བབ་འདིར་སོན་ཚེ། བྱ་བ་ཐམས་ཅད་ཐག་གཅོད་ཐུབ་པར་འདོད། དེ་
ལྟ་དེ་ལྟར་ཏེ། ཁྱི་རྒན་ཚོས་ཐག་གཅོད་བྱས་པའི་བྱ་བ་གང་ཞིག་ཁྱི་གུ་ཚོས་བསམས་ན་དེ་
ལས་ལྡོག་པའོ། །བདག་གིས་གང་སར་ཉུལ་ཏེ་སྤྲོས་བཤད་དང་། འདྲི་རྩད། ཞུ་གཏུག ཞིབ་
འཇུག་བཅས་བྱས། ཁྱི་ཞིག་དང་འཕྲད་ན་གང་དེ་དོན་རྐྱེན་ལྷགས་སར་ཁྲིད་དེ་དེ་དུས་
བདག་གང་དུ་འགྲེང་ཡོད་པ་དང་། རོལ་མོ་བ་བདུན་གང་དུ་ལྷགས་པ། གང་དག་གིས་སྐོར་
བྲོ་ཇི་ལྟར་འཁྲབ་ཅིང་། རོལ་མོ་ཇི་ལྟར་དཀྲོལ་བ་བཅས་བསྟན། ཅི་སྟེ་སུ་ཞིག་བདག་དང་
ལྷན་ཅིག་ཡོང་འདོད་ཚེ། བདག་གི་ཡོད་ཚད་བློས་གཏོང་སྒོས་རྐང་པ་བཙུགས་ནས་འགྲེང་
འདོད། འོན་ཏེ་ཁོ་ཚོས་བདག་ལ་འཕྱ་དམོད་བྱས་བྱུང་། འདི་ནི་ཁྱི་གུ་ཞིག་གི་བྱ་བར་སྣང་
འཇོག་མི་བྱེད་མོད། མཐར་བཟོད་སྒོམ་བྱ་སྲིད་པའི་རྣམ་པ་ཞིག་མ་ཡིན་ནམ། སྤྱིར་བདག་
ནི་ལྷག་བསམ་རྣམ་དག་ཅིག་ཡིན་པ་གང་ཞིག དེ་ལྟའི་ཚུལ་གྱིས་ལོ་ནའི་ཁུར་གྱིས་
མནན་སོང་། ད་ལྟ་བདག་གིས་བྱ་བ་འདི་གཙིགས་ཆེར་འཛིན་མི་འདོད། དེ་དུས་བདག་
གིས་སྐད་ངག་མཐོན་པོས་དབྱེ་ཞིབ་ཀྱི་སྤྲོས་བཤད་བྱས་ཏེ་གཤིབ་བསྡུར་མཁན་པོ་གང་
ཞིག་གིས་རང་ཉིད་གནས་སའི་སྤྱི་ཚོགས་ལ་ལྟ་རྟོག་སྤུ་ཙམ་ཡང་མ་བྱས་ཤིང་། ཉིན་གང་
བྱ་བ་དེ་ཁོ་ནར་ངལ་ཞིང་དུབ་བོ། །བདག་བྱ་བ་དེར་སུན་སྣང་སྐྱེས་པ་ནི་སྤུན་ཟླ་གཞན་ལ་
266གཟུགས་འགྱུར་ཟིན་ཐོ།
བཅངས་པའི་སེམས་ཁྲལ་ལྟར་རོ། །དེའི་ཕྱིར་བདག་ལ་ཆ་མཚོན་ན། ཁྱད་པར་རྣམ་འབྱེད་
ཀྱི་རྩ་བར་ཞིབ་འཇུག་བྱས་ཏེ་ཆུ་དྭངས་ཉེའུ་མཐོང་གི་ཚུལ་དུ་བསྟན་འདོད། ནམ་ཞིག་
མཐོང་སྣེ་སྤྱིར་བཏང་དང་། ལྷིང་འཇགས། བདེ་སྐྱིད་གསུམ་འདུས་ཀྱི་འཚོ་བར་ཕྱོགས་རྒྱུ་
དེའོ། །དེ་ལྟར་རྟག་ཏུ་བྱ་བའི་གནས་སྐབས་སུ་བྱིས་པའི་མི་གཤིས་ངན་པ་སྤངས་ཏེ་རང་
ཚུགས་བརྟན་པོས་སྔར་བཞིན་བྱ་བའི་ཆ་ལ་མི་རྨོངས་པར་འཇུག་གོ །
བྱ་བ་འདི་ནི་རོལ་མོའི་མཚན་ཚོགས་ནས་མགོ་བརྩམས་སོ། །བདག་གིས་དམོད་ཚིག་
ཅི་ཡང་འཕེན་མི་འདོད། རང་གཤིས་དཔང་དུ་བཙུགས་ཆོག མ་གཞིར་རོལ་མོའི་མཚན་
ཚོགས་དེ་མེད་ཀྱང་། བྱ་བ་མགོ་རྩོམ་རྒྱུའི་གླགས་རྙེད་སྲིད། འོན་ཏེ་གློ་བུར་བའི་ངང་ཚུལ་
ལས་མ་འདས་པས་བདག་ནི་ཡིད་ཕམ་གྱིས་བསྣད་པ་སྟེ། བདག་གི་བྱིས་པའི་ལོ་ཟླའི་སྤྲོ་
སྣང་མ་ལུས་པ་དང་། ཁྱི་གུ་ཞིག་གི་བདེ་སྐྱིད་ཀྱི་འཚོ་བ་ཕྲོགས་སོང་། སྤུན་ཟླ་ཕལ་མོ་ཆེ་
ལོ་ངོ་དུ་མར་གསོན་ཐུབ་མོད། བདག་ནི་དུས་ཐུང་ཟླ་བ་ཁ་ཤས་སོ། །དེ་ལྟར་ཡིན་ནའང་
ཡིན་དུ་ཆུགས་ཤིག འཇིག་རྟེན་ཐོག་བྱིས་པའི་ལོ་ཟླ་ལས་གཙིགས་ཆེ་བའི་ཆོས་དུ་མས་
བདག་ལ་སྒུག་ཡོད་ངེས། ཡང་ན། བདག་ལོ་ན་བགྲེས་པའི་གནས་སྐབས་སུ་དཀའ་སྡུག་གི་
འཚོ་བར་རོལ་དགོས་མོད། བྱིས་པའི་ལོ་ཟླའི་བདེ་སྐྱིད་འཐོབ་མི་སྲིད་པ་ཁ་ཚོན་གཅོད་
དཀའ་འོ། །ཁྱད་པར་དུ་དེ་ལྟའི་བདེ་སྐྱིད་ཀྱི་སྤྲོ་སྣང་ཐེག་ཐུབ་པའི་སྟོབས་ཤུགས་མཆིས་
ཤིང་། བྱིས་པ་རྣལ་མ་ཞིག་ལྟར་མ་ལུས་པར་མྱོང་ཐུབ་སྲིད།
དེ་དུས་བདག་གིས་བྱ་བ་ཕྲན་ཚེགས་ནས་ཞིབ་འཇུག་གི་མགོ་བརྩམས། དཔྱད་
གཞིའི་རྒྱུ་ཆ་དཀོན་པ་གང་ཞིག བློ་ཕམ་གྱི་ཡུལ་དུ་གྱུར་པ་ནི་རྒྱུ་ཆ་མང་པོ་ཞིག་གིས་
བདག་ཡི་ཆད་ཀྱི་གནས་སུ་གྱར། བདག་གིས་ཐོག་མར་ཁྱིས་ཅི་ཞིག་ཟ་བར་ཞིབ་འཇུག་
བྱས། ཐམས་ཅད་ཀྱིས་འདི་ནི་ལས་སླ་པོ་ཞིག་མིན་པར་ཁ་ཚོན་གཅོད་སྲིད། གནའ་སྔ་མོ་
ནས་ད་བར་བདག་ཅག་གིས་ཐོག་མཐའ་བར་གསུམ་དུ་ཞིབ་འཇུག་བྱེད་བཞིན་པས་སོ། །
267འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདི་ནི་བདག་ཅག་གི་ཞིབ་འདང་བྱ་ཡུལ་གཙོ་བོ་སྟེ། ཁྱབ་ཁོངས་དེར་ལྟ་ཞིབ་དང་ཚོད་ལྟ་
བྱས་ཏེ་ཐོབ་པའི་ལྟ་ཚུལ་བགྲང་གིས་མི་ལང་ངོ་། །སྤྱིར་ཚན་རིག་གི་རིག་ཚན་ཡིན་པ་
གང་ཞིག གཞི་རྒྱ་ཤིན་ཏུ་ཆེ་བ་སྟེ། མི་སྒེར་གྱི་རིག་སྟོབས་ལྟ་ཅི། མཁས་པ་ཀུན་འདུས་ཀྱི
གཞུང་དོན་གྱི་སྤྱི་བསྡོམས་ལས་ཀྱང་རབ་ཏུ་བརྒལ་ལོ། །མཐར་ཁྱིའི་རིགས་ཁོ་ནས་ཐེག་
བྱའི་འགན་འཁྲི་ཁོ་ནར་འགྱུར་རོ། །མ་གཞིར་ཁྱི་ཐམས་ཅད་ཀྱིས་དབུགས་རིང་འབྱིན་
ཞིང་། དེ་ལས་རྣམ་པར་རྒྱལ་མི་བཏུབ་པར་སྙམ་མོད། ཕ་མེས་ཀྱི་ཤུལ་གཞག་དཀོར་མཛོད་
འདིར་རྒྱུན་ཆད་མེད་པར་སྐྱོན་ཆ་འབྱུང་བཞིན་མཆིས་ན་ཁྱིའི་རིགས་ཀྱིས་ནུས་ཤུགས་
ཡོད་རྒུས་བཟོ་བཅོས་དང་། ཁ་གསབ་མི་བྱ་ཐུ་མེད་ལགས། དེ་བཞིན་ཞིབ་འཇུག་གསར་
པའི་སྔུན་གྱི་བགེགས་བར་དང་། སྔོན་འགྲོའི་ཆ་རྐྱེན་དག་སྨོས་ཅི་དགོས། ཐམས་
ཐམས་ཅད་ཀྱིས་
དེ་ལྟའི་ཚུལ་གྱིས་བདག་གི་ཞིབ་འཇུག་ལ་ངོ་རྒོལ་བྱས་ན་མི་འོས། བདག་གིས་ཚན་རིག་
ལ་བཀུར་བཟོས་ལྷད་མེད་བྱ་མོད། ལེགས་ལམ་དུ་འདྲེན་རྒྱུའི་ཤེས་བྱ་དང་། བརྩོན་འགྲུས།
ལྷིང་འཇགས། དང་བ་ཅི་ཡང་མ་མཆིས་སོ། །ཉེ་བའི་ལོ་ཤས་རིང་ཕྱི་མ་ནི་དེ་བས་དཀོན་
པའི་མཆོག་ཏུ་གྱུར་པ་སྟེ། བདག་ལ་ཟ་མ་རྙེད་ན་སྐད་ཅིག་མར་ཟ་བ་ལས། སྔོན་འགྲོར་
ཞིང་ལས་ལྟ་ཞིབ་བྱ་རྒྱུའི་སྤྲོ་སྣང་གིས་དབེན་པས་སོ། །དེ་ལྟར་ན་ཚན་རིག་གི་སྙིང་པོ་
རྟོགས་རྒྱུ་ཉིང་དགོས་ལས་མ་འདས་སོ། །འདི་ནི་ཨ་མའི་འོ་མ་བཅད་པའི་བུ་ཆུང་འཚོ་
ཚིས་ལ་འཇུག་དུས་མས་བཤད་པའི་མན་ངག་སྟེ། “གང་ཐུབ་ཅི་ནུས་ཀྱིས་ཐམས་ཅད་ལ་
རྒོལ།” ཞེས་པ་ལྟར་རོ། །འདི་ནི་རྩ་བའི་མན་ངག་མ་ཡིན་ནམ། བདག་ཅག་གི་མེས་པོས་
ཞིབ་འཇུག་བྱས་པ་ནས་བཟུང་གནད་ཀ་འདིར་ཁ་གསབ་ཅི་ཞིག་བྱས་མྱོང་། གསལ་
འགྲེལ། གསལ་འགྲེལ། འདི་ནི་སུ་ཞིག་གི་ཡིད་རྟོན་དུ་འགྱུར་ཐུབ། འོན་ཏེ་བདག་ཅག་
སྔར་བཞིན་ཁྱི་ཡིན་ན་ལམ་སྲོལ་འདིའི་མགོ་རྟིང་སློག་མི་བཏུབ། སྤྱིར་བདག་ཅག་གི་ཟ་
མ་གཙོ་བོ་དང་འབྲེལ་བས་སོ། །བདག་ཅག་ལ་ཟ་མ་ཕལ་པའང་མང་། འོན་ཏེ་ཉེན་ཁ་ཆེ་
268གཟུགས་འགྱུར་ཟིན་ཐོ།
བའི་སྐབས་སམ། ཡང་ན། མུ་གེའི་ལོ་ཟླར་ཟ་མ་གཙོ་བོ་ལྟར་སྤྱོད་ཆོག བདག་ཅག་གིས་
ཞིང་ཁ་ནས་ཟ་མ་འཚོལ་དགོས་ན་དྲོད་གཤེར་ལུད་རྫས་སོགས་ཀྱི་མཐུན་རྐྱེན་ལོས་
འཛོམས་དགོས།
བདག་ཅག་གི་དེ་ལྟའི་རྩོལ་བའི་རིན་དོད་དུ་ཞིང་ཁས་ཟ་མ་འབེལ་པོ་
སྩོལ་སྲིད། ད་དུང་བརྗེད་ངས་ཀྱི་ཡུལ་དུ་འགྱུར་མི་བཏུབ་པ་ཞིག་སྟེ། བདག་ཅག་གིས་
སྔགས་དང་། རོལ་མོ། ཕྱག་རྒྱ་བཅས་ལ་བརྟེན་ཏེ་སྐད་ཅིག་མར་ཟ་མ་འཚོལ་ཐུབ། བདག་
གིས་བསམས་ན། འདི་ནི་ཐམས་ཅད་ཀྱི་གནད་ཀ་སྟེ། འགྲེལ་བཤད་གང་ཞིག་གིས་ཀྱང་
གསལ་བཤད་མི་བཏུབ་པས་སོ། །དེའི་ཐད་བདག་དང་། ཁྱི་ཕལ་མོ་ཆེའི་ལྟ་ཚུལ་གཅིག་
མཚུངས་ཡིན་ན་གནོད་བྱེད་གང་ཞིག་ཡིན་རུང་། བདག་གིས་མཐའ་གཅིག་ཏུ་ངོ་རྒོལ་
བྱའོ། །སྲོང་པོར་སྨྲས་ན། གནད་དོན་དེའི་ཕྱིར་རང་ལུགས་མཁྲེགས་བཟུང་དང་། ཚིག་
ཉོག་སྤྲོས་བཤད་ཀྱིས་སྤུན་ཟླ་ཚོ་དང་ལྟ་ཚུལ་གཅིག་པ་འཛིན་མི་འདོད། བདག་གིས་ཞིབ་
འཇུག་གི་ལམ་བུ་གཞན་ཞིག་གཏོད་འདོད། སྣང་ཚུལ་རིག་པ་ལྟར་ན། ཅི་སྟེ་ཚན་རིག་གི་
ལམ་སྲོལ་ལྟར་ཞིང་ཁ་རྨོ་འདེབས་བྱས་ན་ས་ཞིང་གིས་ཟ་མ་མཁོ་སྤྲོད་བྱེད་ཐུབ་པ་གང་
ཞིག སྤུས་ཚད་དང་། གྲངས་འབོར། ཐབས་ཤེས། ས་གནས། དུས་ཚོད་གང་ཞིག་ལའང་
ཚན་རིག་གི་ངེས་སྲོལ་ཡོངས་སུ་མི་འཛོམས་མི་སྲིད་དོ། །འདི་ནི་བདག་གིས་ཁས་འཆེས་
བཏུབ་མོད། “ས་ཞིང་ལ་ཇི་ལྟར་བྱས་ཏེ་ཟ་མ་དེ་དག་རག་གམ” ཞེས་འདྲི་འདོད། ཐམས་
ཅད་ཀྱིས་གནད་དོན་འདི་མ་ཤེས་པའི་ཟོལ་གྱིས “ཁྱོད་ལ་ཟ་མ་མ་འདང་ན། བདག་ཅག་
གིས་ཁྱོད་ལ་ཅུང་ཙམ་བྱིན་ཆོག” ཅེས་ཀྱང་སྨྲ་སྲིད། སྤྱིར་ལག་གི་ཟ་མ་ཅི་ཡོད་སྤུན་ཟླར་
བགོ་བཤའ་བྱ་བ་ནི་བདག་ཅག་ཁྱིའི་སྤྱོད་བཟང་མིན་པ་བདག་གིས་ལོས་རྟོགས། འཚོ་བ་
དཀའ་ངལ་ཆེ་ཞིང་། ས་རྒྱུ་རྒོད་པ་སོགས་ཀྱི་གནས་ལུགས་ཀྱི་ངོས་འཛིན་ཚན་རིག་གི་
གཞུང་ལུགས་སུ་ཟབ་མོད། དོན་དངོས་གྲུབ་འབྲས་ཀྱིས་དབེན་པ་ནི་ཀུན་གྱིས་རྟོགས་
སླའོ། ། སུར་ཟ་མ་ཡོད་ན་རང་གིས་ལོངས་སྤྱོད་བྱས་ན་ཆོག འདི་ནི་སྒེར་སེམས་ཡེ་ནས་
269འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ས་
མིན། ལྡོག་སྟེ་ཁྱིའི་རིགས་ཀྱི་ལམ་སྲོལ་ལམ། ཡང་ན། འབངས་ཕལ་པ་ཐམས་ཅད་ཀྱི་ངེས་
སྲོལ་ལོ། །དེས་བརྐམ་ཆགས་ཀྱི་འདོད་སྲེད་འགོག་ཐུབ་པ་སྟེ། ཐམས་ཅད་ནམ་ཡང་དབུལ་
པོའི་ཚུལ་ལས་མ་འདས་པས་སོ། །དེས་ན “ཁྱོད་ལ་ཟ་མ་མ་འདང་ན། བདག་ཅག་གིས་
ཁྱོད་ལ་ཅུང་ཙམ་བྱིན་ཆོག” ཅེས་ལན་དུ་བཏབ་པ་ནི་གོམས་ལོབ་ཏུ་གྱུར་པའི་ངག་ཚིག་
སྟེ། རྩེད་མཚར་རམ། ཡང་ན། མཚར་གཏམ་ཉག་གཅིག་གོ །ཚུལ་འདི་བདག་གིས་ནམ་
ཡང་བརྗེད་མི་བཏུབ། བདག་གི་ངོས་ནས་བཤད་ན། དོན་སྙིང་ཆེ་ཤོས་ནི་བདག་གིས
འཛམ་གླིང་ལ་འདྲི་རྩད་བྱས་པ་དེའོ། །དེ་དུས་ཁོ་ཚོར་བདག་ལ་ཟ་མ་སྦྱིན་རྒྱུའི་ནུས་པ་
མེད་རུང་། ཐམས་ཅད་ཀྱིས་རྩེད་མཚར་མི་བྱེད། ཡང་གཅིག་བཤད་ན། ཁོ་ཚོས་གནས་
གང་ནས་ཟ་མ་འཚོལ་ལམ། ཅི་སྟེ་ཟ་མ་ཡོད་རུང་། བརྐམ་ཆགས་དབང་གིས་སྤུན་ཟླར་
བསམ་བློ་གཏོང་ཁོམ་མེད་པ་ཨེ་ཡིན། འོན་ཏེ་ཁོ་ཚོས་དེ་ལྟའི་བྱ་བྱེད་ལྷག་བསམ་རྣམ་དག་
ཏུ་འདོད་དོ། །ཡང་ན། བདག་གིས་སྐད་ཅིག་མར་འཕྲོག་ཐུབ་ན། ལན་རེར་ཟ་མ་ཁམ་གང་
རག་སྲིད། ཁོ་ཚོས་བདག་ལ་གཅེས་སྐྱོང་དང་། ལྟ་སྐྱོང་དེ་འདྲ་བྱ་དགོས་དོན་ཅི། འོ་ན།
བདག་ནི་ཤ་རིད་ཅིང་། འཚོ་བཅུད་མ་འདང་བ། ལར་ཟ་མ་ཤིན་ཏུ་ཉུང་ངུ་ལས་ཟ་མི་
བཏུབ་པར་སེམས་ཁུར་བྱ་འདོད་པས་ཨེ་ཡིན། འོན་ཏེ་འཚོ་བཅུད་མ་འདང་བའི་ཁྱི་གང་
སར་མཆིས། གཉོམ་ཆུང་དེ་དག་གི་ཟ་མའང་ཁ་ནང་ནས་འཕྲོག་འགྲོ། འདི་ནི་འདོད་རྔམ་
མིན་པ་གང་ཞིག ཁྱིའི་མི་རིགས་ཀྱི་འཚོ་གནས་ཀྱི་རྩ་དོན་ནོ། །ཁོ་ཚོས་བདག་ལ་ལྟ་སྐྱོང་
བྱེད་བཞིན་པའོ། །སྤྱིར་དཔེའི་ལམ་ནས་འདྲེན་མི་བཏུབ་མོད། བདག་ལ་དེ་ལྟའི་བག་
ཆགས་ཤིན་ཏུ་ཟབ་བོ། །ཡང་ན། བདག་གི་གནད་དོན་ཞིག་ཀྱང་ཡིན་སྲིད། བདག་ནི་ཁོ་
ཚོས་ཤིན་ཏུ་དགའ་སའི་ཡུལ་ཉག་གཅིག་གོ །རྩ་བ་ནི་སྤྱང་གྲུང་ཤིན་ཏུ་དོད་པས་སོ། །མ་
ཡིན། ཁོ་ཚོའི་སྤྲོ་སྣང་འཕེལ་མི་བཏུབ་པ་སྟེ། རྩ་བ་ནི་དེ་ལྟའི་བྱ་བྱེད་གླེན་པའི་རང་རྟགས་
སུ་འདོད་པས་སོ། །དེ་ལྟར་ན་བདག་ཁོ་ཚོའི་སྣང་འཇོག་གི་ཡུལ་དུ་གྱུར་པ་ནི་བདག་གི
270གཟུགས་འགྱུར་ཟིན་ཐོ།
གནད་དོན་ཁོ་ནར་རག་ལས་སོ། །ཁོ་ཚོས་ཡིད་རྟོན་དཀའ་བའི་བྱ་བ་ཞིག་བསྒྲུབ་འདོད་པ་
འདྲ། འོན་ཏེ་ཟ་མ་བྱིན་ནས་བདག་ལ་བསླུ་བྲིད་མ་བྱས། ཁོ་ཚོས་རང་ནུས་ཡོད་རྒུས་
བདག་བསྐྲད་ཅིང་། འདྲི་བ་འདོན་རྒྱུར་བཀག་འགོག་བྱས་ན་ཆོགག འདི་ནི་ཤིན་ཏུ་སླ་བ་
ཞིག་མ་ཡིན་ནམ། མ་ཡིན། ཁོ་ཚོས་དེ་ལྟར་བྱ་མི་འདོད། སྤྱིར་བདག་གི་འདྲི་བར་ཉན་མི་
འདོད་ཀྱང་། བདག་ལ་དམ་བཅའ་ཡོད་པའི་དབང་གིས་བསྐྲད་མི་འདོད། བདག་གླེན་པའི་
རང་རྟགས་ཅན་གྱི་སྲོག་ཆགས་གཉོམ་པོར་བརྩིས་ཏེ་ཕར་ཚུར་འདེད་མོད། དེ་དུས་བདག་
གི་སྙན་གྲགས་རབ་ཏུ་རྒྱས་སྒང་ངོ༌། །དུས་ཕྱིས་གནས་གང་དུ་བསྐྱོད་ནའང་ཆོག སུས་
ཀྱང་བཀག་འགོག་མི་བྱའོ། །བདག་ལ་ཕྱི་ཚུལ་ནས་སྦྱོར་བ་རྩུབ་པོ་སྤེལ་བ་ལྟར་སྣང་མོད།
དོན་དམ་དུ་བདག་ལ་ངོ་དགའ་སྤྲེལ་ལད་བྱས་སོ། །འོན་ཏེ་དེ་ལྟའི་བྱ་བྱེད་ཀྱི་རྩ་བ་ནི་
བདག་གི་གནད་དོན་ཁོ་ནས་ལན་པ་སྟེ། བདག་འཚུབ་ཆས་བསྣད་ཅིང་། སྐད་ཅིག་མར་
ཞིབ་འཇུག་ལ་འཇུག་འདོད་པའི་ངང་ཐུང་འབད་པས་ཀྱང་ཡིན་སྲིད། ཁོ་ཚོས་ཀྱང་བདག་
ལ་ལྷོད་གཡེང་ཤོར་རམ། ཡང་ན། དྲག་ཤུགས་སྤེལ་འདོད་དམ། སྤྱིར་བྱམས་བརྩེའི་ལམ་
ནས་བདག་ལ་ལམ་ནོར་ལྡོག་ཤེས་ཀྱི་གླགས་བསྩལ་ཀྱང་། བདག་གོལ་ལམ་དུ་འཕྱན་པར་
ཡིད་རྟོན་མི་བྱའོ། །དེའི་ཕྱིར་དྲག་ཤུགས་རྩོམ་མི་ཕོད་པ་ལྟ་ཅི། བཀུར་བཟོས་དང་།
འཇིགས་སྐྲག་ཆེན་པོས་བདག་ལ་བཀག་འགོག་བྱས། བདག་ལ་དེ་ལྟའི་བག་ཆགས་ཤིན་
ཏུ་ཟབ། ད་ལྟ་དེ་བས་སྨོས་ཅི་དགོས། དེ་ལྟ་དེ་ལྟར་ཏེ། ཁོ་ཚོས་བདག་རང་ལམ་ནས་བཤོལ་
ཏུ་འཇུག་འདོད་མོད། ཁོ་ཚོ་རྣམ་པར་རྒྱལ་མ་སོང༌། ལྡོག་སྟེ་བདག་གི་བློ་རྩེ་གཅིག་ཏུ་
གནས་སོ། །ཐ་ན། བདག་གིས་ཁོ་ཚོར་བསླུ་བྲིད་ཟབ་མོ་བྱས། བདག་ཁོ་ཚོ་ལས་རྣམ་པར་
རྒྱལ་སོང་། ལར་ཁྱིའི་རིགས་ཀྱི་སྤུན་ཟླའི་རོགས་རམ་ལས་རང་ཉིད་ད་གཟོད་རྣམ་པར་
རྒྱལ་སོང་། དཔེར་ན། བདག་གིས “ས་ཞིང་ལ་ཇི་ལྟར་བྱས་ཏེ་ཟ་མ་དེ་དག་རག་གམ”
ཞེས་འདྲི་དུས། བདག་ནི་དོན་དམ་དུ་ས་ཞིང་ལ་སེམས་ཁུར་བྱེད་མཁན་ཞིག་ཡིན་ནམ།
271འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡང་ན། ས་ཞིང་ལ་སེམས་ཁུར་བྱས་སམ། འོ། ནམ་ཡང་མ་ཡིན། བདག་ནི་ས་ཞིང་ལ་
སེམས་ཁུར་ཅི་ཡང་མི་བྱེད་མཁན་ཡིན་པ་གང་ཞིག ཁྱིའི་རིགས་ལ་སྣང་འཇོག་བྱེད་
མཁན་ཞིག་གོ །གང་ལགས་ཤེ་ན། ཁྱི་ལས་རྩ་ཆེ་བ་ཅི་ཞིག་ཡོད། འབྱམས་ཀླས་པའི་འཇིག་
རྟེན་འདིར་བདག་གིས་ཁྱི་མ་གཏོགས་སུ་ཞིག་འབོད་ཐུབ་བམ། ཤེས་བྱ་དང་། གནད་དོན་
ཡོད་ཚད་ཀྱི་དྲིས་ལན་ཁྱིའི་རིགས་སུ་འདུས་ན་ཆོག་གོ །ཅི་སྟེ་ཤེས་བྱ་འདི་དག་གི་ཕན་
འབྲས་ཟབ་པའམ། ཡང་ན། ཁོ་ཚོས་རྟོགས་པའམ་ཁས་འཆེས་པ་བདག་ལས་ཁྱད་དུ་
འཕགས་ན་ཅི་འདྲའི་དགའ་ཨང་། ཁོ་ཚོས་རང་མཉམ་གྱི་ཁྱིར་བསྐོར་ཏེ་འདོད་སྲེད་དང་
བཅས་མཇུག་མས་གཡོབ་ཀྱིན། འདྲི་རྩད་དང་། རེ་ཞུ། རྨུག་པ་སོགས་བྱའོ། །དེ་བཞིན་
བརྩེ་བ་ཟབ་མོས་བླག་པ་དང་། མཛའ་མཐུན་གྱིས་རེག་པ། གུས་གུས་ཞུམ་ཞུམ་གྱིས་སྣོམ་
པ། སྤྲོ་སྣང་དོད་པོས་འཁྱུད་དོ། །བདག་གི་རྨུག་སྒྲའང་ཕ་རོལ་པོའི་རྨུག་སྒྲ་དང་གཞི་གཅིག་
ཏུ་འདྲེས་སོ། །རེ་ཞུ་འདི་ནི་མི་སྨྲ་བའམ། ཡང་ན། སྐད་ངག་མཐོན་པོས་སྨྲས་རུང་། བསླུ་
བྲིད་ངེས་ཅན་གྱི་ཚད་དུ་སོན་ཚེ་ལན་ནི་ཚོར་བ་ཉམས་བྱེད་ཀྱི་རྣམ་འགྱུར་རམ། མིག་
མདངས་དྲག་པོའི་ཚུལ་ལས་མ་འདས་སོ། །ཚུལ་དེ་ནི་བདག་གིས་ཆུང་དུས་སུ་མཐོང་བའི་
རྩེད་ཆས་རིགས་ཀྱི་ཁྱི་གུ་ལྟར་ཁ་རོག་གེར་གནས་པ་དང་འདྲའོ། །ཐམས་ཅད་ཀྱིས “ཁྱོད་
ཀྱིས་སྤུན་ཟླར་ཁག་དཀྲི་བརྩམས་ཤིང་། གནད་དོན་གཙོ་བོར་ཡང་མི་སྨྲ་བའི་རྟུལ་ཞུགས་
བཟུང་བར་ལེ་བདའ་བྱས་སོ། །ཁོ་ཚོས་རྟོགས་པ་ནི་ཁས་ལེན་རྐྱང་པ་ལས། འཚོ་བའི་ཁྲོད་
སྤྱོད་རྒྱུ་ཤིན་ཏུ་ཉུང་ངོ༌། །མི་སྨྲ་བར་རྒྱུ་རྐྱེན་དང་། གསང་བ་ལོས་མཆིས། ཅི་སྟེ་ཁ་མ་གྲག་
ན་འཚོ་བ་སྐྱོ་ཡུས་ཀྱི་གནས་སུ་གྱར་ཏེ་ནམ་ཡང་བཟོད་པའི་གླགས་དང་བྲལ་སྲིད།
ཀྱིས་དེ་ལྟའི་འཚོ་བ་བཅོས་ལེགས་སྒྲིག་གམ། ཡང་ན། ངེས་པར་དུ་འདོར་དགོས། ཁྱོད་
ཀྱིས་བཤད་པ་ཡང་ནོར་མེད། འོན་ཏེ་ཁྱོད་ཀྱང་ཁྱི་ཞིག་ཡིན་ན། ཁྱིའི་ཤེས་བྱ་མངའ་བས་
དེ་དང་མཐུན་པར་འཆད་ལོས་དགོས། འདྲི་བ་འདོན་རྒྱུ་གང་ཞིག ལན་ཡང་འདེབས་
272
ཁྱོད་གཟུགས་འགྱུར་ཟིན་ཐོ།
དགོས། ལན་འདེབས་པའམ། ཡང་ན། འདྲི་བའི་རྣམ་པའི་ཐོག་ནས་བཤད་ནའང་ཆོག་གོ
ཁྱོད་ཀྱིས་དེ་ལྟར་བཤད་ན་སུ་ཞིག་གིས་བཀག་འགོག་བྱའམ། དེ་ནི་ཁྱི་ཚོགས་ཀྱིས་ཀུ་ཅོ་
དྲག་པོས་ཡུན་རིང་རེ་སྒུག་བྱས་པ་ལྟར་རོ། །དེ་ལྟར་ན་ཁྱོད་ལ་དོན་དམ་དང་། ཚད་མ།
དམ་བཅའི་ཁས་ལེན་ཐོབ་པ་མ་ཡིན་ནམ། ཅི་ཙམ་དགོས་ན་དེ་ཙམ་ལོས་ཡོད། ཁྱོད་ཀྱིས་
སྡུག་གི་འཁོན་འཛིན་ཟབ་པའི་འཚོ་ཚིས་ངན་ངོན་གྱི་མཁར་སྒོ་ཕྱེ་སྟེ། བདག་ཅག་ཁྱི་
ས་ཅད་རང་དབང་གི་མཁའ་དབྱིངས་སུ་དྲོངས་ཤིག སྤྱིར་མཐའ་མཇུག་ཏུ་ཕན་
འབྲས་མ་ཐོབ་ནའང་། བྱ་བ་ཐམས་ཅད་ཇེ་སྡུག་ཏུ་གྱུར་ནའང་། དོན་དམ་གྱི་བཞིན་རས་
ནག་ནོག་དྲི་མས་འགོས་ནའང་། དོན་དངོས་ཀྱི་བདེན་པས་ར་སྤྲོད་མི་བཏུབ་ནའང་།
བདག་ཅག་གི་ད་ལྟའི་འཚོ་བར་རེ་བའི་ཉག་མ་ཕྲ་ནའང་། ཁྱོད་ཀྱིས་དེ་ལྟའི་འཚོ་བར་
རོལ་མི་འདོད་ནའང་། མདོར་ན། ཁྱོད་ཀྱིས་ཁྱི་ཚོགས་ཀྱི་མི་སྨྲ་བའི་རྟུལ་ཞུགས་ལ་གནོད་
བྱེད་འཕངས་རུང་། རང་ཉིད་ཀྱིས་ཅི་ཡང་མི་སྨྲ་བ་ཅིའི་ཕྱིར” ཞེས་ཀྱང་སྨྲ་སྲིད་དོ། །དེའི་
ལན་ནི་ཤིན་ཏུ་སྟབས་བདེ་སྟེ། བདག་ནི་ཁྱི་ཡིན་པས་སོ། །ངོ་བོའི་ཐོག་ཁྱི་གཞན་དང་
གཅིག་མཚུངས་ལས་མ་འདས་སོ། །ཉོག་བཤད་ལམ་ནས་རང་ཉིད་ཀྱི་གནད་དོན་ལ་རྒོལ་
ཅིང་། དངངས་སྐྲག་གིས་བསྣད་པའི་རྣམ་འགྱུར་གྲང་ཤུར་ཤུར་ཡང་མི་བསྟན་མི་སྲིད་མོད།
བདག་གིས་ཁྱིའི་རིགས་ལ་དེ་ལྟའི་འདྲི་བ་འདོན་ཆོག་པ་སྟེ། དར་མའི་དུས་ནས་བཟུང་
འདྲི་བ་འདིར་ལན་འདེབས་ཕྱིར་གསོན་ནམ། བདག་གིས་ནམ་ཡང་རྨོངས་ཤིང་རྟུལ་བའི་
འདུན་པ་བཅངས་སམ། འོ་ན། བདག་གིས་བདག་ཅག་གི་འཚོ་ཚིས་ཀྱི་གཞི་མ་མཐོང་
ཆོས་སུ་གྱུར་ཅིང་། དེ་ལྟའི་ཚུལ་གྱིས་ངལ་རྩོལ་པའི་གསར་གཏོད་ཀྱི་ངལ་བ་རྟོགས་སམ།
ཡང་ན། རེ་བའི་འོད་ཟེར་སྡུག་གི་མུན་པས་བཅོམ་སྟེ་ཐམས་ཅད་མཇུག་སྒྲིལ་བའམ། རྩ་
མེད་དུ་གྱུར་པ་ཨེ་ཡིན། མ་ཡིན། བདག་གིས་དེ་ལྟའི་འབྲས་བུ་འཐོབ་རེ་མི་བྱའོ། །བདག་
གི་གནད་དོན་གྱིས་རང་ཉིད་ངལ་ཞིང་དུབ་པར་གྱུར་ན། བདག་གིས་ཁ་རོག་གེར་སྡོད་
273འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པའམ། ཡང་ན། ཁོ་ར་ཁོར་ཡུག་ལས་དྲིས་ལན་བཙལ་ནས་རང་ཉིད་ལ་ཡར་སྐུལ་བྱའོ། །
ཅི་སྟེ་ཁྱོད་ཀྱིས་ཞིབ་འཇུག་གཏིང་ཟབ་བྱས་པ་ལས་ཁྱིས་མི་སྨྲ་བ་ནི་ནམ་ཡང་ངག་བཅད་
ཀྱི་རྟུལ་ཞུགས་མིན་པར་འདོད་ན།
དུས་ཡུན་ཅི་ཙམ་བར་དེ་ལྟའི་སྡུག་བསྔལ་བཟོད་ཐུབ་
བམ། ཁྱོད་ཀྱིས་མ་འོངས་པར་དུས་ཚོད་ཅི་ཙམ་ལ་བཟོད་བསྲན་བྱ་རྒྱུ་ཡིན། འདི་ནི་
གནད་དོན་བྱེ་བྲག་པ་ཐམས་ཅད་ལས་བརྒལ་བའི་བདག་གི་ཚེ་སྲོག་རྣལ་མའི་རིན་ཐང་
ངོ་། །དེ་ནི་བདག་གིས་རང་ཉིད་ལ་བསྙད་པ་ལས་ཁྱི་ཚོགས་ལ་སྐྲག་སློང་ཕྱིར་མིན། བློ་ཕམ་
གྱི་ཡུལ་དུ་གྱུར་པ་ནི་ལན་འདེབས་རྒྱུ་དམ་བཅའ་དོར་རྒྱུ་ལས་སླ་བ་སྟེ། བདག་འཇིག་
རྟེན་ཕྱི་མར་གཤེགས་པའི་འཆི་ཁ་མའི་སྡུག་བསྔལ་ཤིན་ཏུ་ལྕི་ཞིང་། བཟོད་པའི་གླགས་
དང་བྲལ་ལོ། །བདག་ཕལ་ཆེར་མི་སྨྲ་བའི་ཀློང་དུ་ཁ་རོག་གེར་འཆི་ཞིང་། བློ་དཀྱེལ་
ཡངས་པོས་འཆི་བའི་འཇིགས་པར་དགའ་ཞིང་གུས་སྲིད། ལར་ལས་ཀྱི་བསྐོས་ཐང་ཡང་
ཡིན་སྲིད་པ་སྟེ། བདག་ཅག་ཁྱིའི་རིགས་ལ་ཡེ་ནས་དཀྱེལ་ཡངས་ཀྱི་སྙིང་ཞིག་དང་། རྟག་
བརྟན་མི་ནུབ་པའི་གློ་བ་ཞིག་མཆིས་སོ། །དེའི་ཕྱིར་བདག་ཅག་གིས་རང་ཉིད་ཀྱི་གནད
དོན་ཐེ་བའི་དམ་བཅའི་མཁར་རྫོང་ལས་ནམ་ཡང་རང་ཉིད་རྙེད་སྲིད།
བར་སྐབས་ཤིག བདག་གིས་རང་ཉིད་ཀྱི་འཚོ་བར་ཞིབ་འདང་ཡང་སེ་བརྒྱབ་ཅིང་་
བདག་ལ་གནོད་བྱེད་རྫོགས་མཐའ་བྲལ་བའི་གནད་དོན་གྱི་རྩ་བའི་ནོར་འཁྲུལ་བཙལ་
མོད། ཅི་ཡིན་རྙེད་རྒྱུ་ངལ་བའི་རྒྱུ་ལས་མ་འདས་སོ། །བདག་གིས་དེ་ལྟའི་ནོར་འཁྲུལ་ཤོར་
མྱོང་། ཅི་སྟེ་ནོར་འཁྲུལ་འདི་འདྲ་ཞིག་མ་ཤོར་ན་བདག་གིས་ཚེ་གང་རྩོལ་བས་བྱ་བར་
འཇུག་ཀྱང་འབྲས་བཟང་གིས་དབུལ་སྲིད། དེ་ལྟར་ན་འཚོལ་བསམ་པའི་དངོས་པོ་ཤིན་ཏུ་
རྙེད་དཀའ་ཞིང་། མཐར་ཡི་ཆད་ཀྱི་གནས་སུ་གྱར་སྲིད། ཁྱོད་ཀྱི་ཚེ་གང་གི་བྱ་གཞག་ལ་
ལྟོས་ཤིག ཐོག་མར “ས་ཞིང་གིས་གནས་གང་ནས་བདག་ཅག་ལ་ཟ་མ་བྱིན་པའི།”
གནད་དོན་ལ་ཞིབ་འཇུག་བརྩམས། དེ་ལྟར་ཁྱི་དར་མ་ཞིག་གི་སེམས་ཁོང་འཚོ་བར་རོལ་
274གཟུགས་འགྱུར་ཟིན་ཐོ།
འདོད་ཀྱི་སྤྲོ་བས་གཏམས། ལོངས་སྤྱོད་ཡོད་ཚད་རྩྭ་ལྟར་དོར་ཞིང་། འདོད་པའི་རོལ་རྩེད་
རྩད་ནས་སྤངས། འདོད་ཡོན་གྱི་བསླུ་བྲིད་སྔུན་མགོ་བོ་བརླ་བར་ན་བཅུག་ཅིང་། མིག་རྐང་
རྩེར་ཕབ་སྟེ་བློ་རྩེ་གཅིག་གིས་རང་འཁྲིའི་བྱ་གཞག་ལ་འབད་དོ། །བདག་གི་བྱ་གཞག་ནི
ཤེས་བྱ་དང་། ཐབས་ཤེས། དམིགས་ཡུལ་གང་ནས་བསམས་རུང་། དཔེ་ཆ་བའི་བྱ་བ་ཞིག་
ཡེ་ནས་མིན། འདི་ནི་ནོར་འཁྲུལ་གྱི་རྩ་བའང་ཡིན་སྲིད་མོད། ལེགས་ལམ་དུ་འདྲེན་རྒྱུའི་
ཕན་ནུས་ཐོབ་རེ་བྲལ། བདག་གི་ཤེས་བྱ་ཕུན་སུམ་ཚོགས་སོ། །འདི་ནི་ཨ་མ་ཐོག་མ་ཉིད་
ནས་འཇིག་རྟེན་ཕྱི་མར་གཤེགས་ཤིང་། རང་རྐྱ་འཕེར་བའི་འཚོ་བར་རོལ་བས་ཀྱང་ཡིན་
སྲིད། ལར་རང་ཚུགས་ཀྱི་འཚོ་བ་སྐྱེལ་སྔ་དྲགས་ན་མ་ལག་ཚང་བའི་སློབ་སྦྱོང་བྱ་ཐབས་
བྲལ་སྲིད། འོན་ཏེ་བདག་གིས་མངོན་སུམ་རྗེན་པར་མཐོང་བ་འདི་ལྟ་སྟེ། ཐོབ་དང་གོ་ས།
དེ་བཞིན་ལས་རིགས་འདྲ་མིན་གྱི་ཁྱི་དང་ཁ་བརྡ་བྱས། ལར་བདག་གིས་གོ་རྟོགས་གཞན་
ལས་མི་དམན་ན་བློ་དཀྱེལ་ཡངས་པོའི་ལྟ་ཞིབ་ཀྱིས་ཤེས་བྱའི་རྨང་གཞི་གསབ་ཐུབ་པར་
འདོད་དོ། །གཞན་ཡང་རང་ཚུགས་རང་བཞིན་གྱིས་ཤེས་བྱ་སྦྱོང་རྒྱུར་རྔོ་མ་ཐོགས་ནའང་།
ཞིབ་འཇུག་གི་གནས་སྐབས་སུ་བསམ་ཡུལ་ལས་འདས་པའི་ཕན་འབྲས་གཏོད་ཐུབ།
བདག་ལ་བསམས་ནའང་ཤིན་ཏུ་གལ་ཆེ་སྟེ། བདག་ལ་ཚན་རིག་གི་དངོས་གཞིའི་ཐབས་
ཤེས་ལམ་གྱི་ཞིབ་འཇུག་གི་ཐབས་ལམ་དབུལ་ཞིང་། ཕལ་མོ་ཆེ་སྔོན་བྱོན་མེས་པོའི་བློ་
གྲོས་དང་། དེང་རབས་ཀྱི་ཞིབ་འབྲས་གཤིབ་བསྡུར་བྱས་པ་ཙམ་མོ། །བདག་ནི་རང་སྟོབས་
རང་སྤེལ་དང་། རྩོལ་བ་ཅན་ཞིག་ཡིན་པས་རྟག་ཏུ་སྟེས་དབང་གིས་རྙེད་པའི་བཞི་ཤད་
གང་ཞིག་ནམ་ཞིག་མི་ཚེའི་མཐའ་འབྲས་སུ་འདོད་མྱོང་། བག་ཆགས་འདིས་བདག་གི་
གཞོན་ནུའི་ལང་ཚོར་སྤྲོ་བ་བརྟས་སོ། །འོན་ཏེ་ད་ལྟ་ལོ་ན་བགྲེས་པའི་གནས་སྐབས་སུ་ཡི་
ཆད་ཀྱི་གནས་སུ་གྱར་ཞིང་། བདག་གཅིག་པུར་དེ་ལྟའི་ཞིབ་འཇུག་ལ་འཇུག་པར་སྙིང་པོ་
ཅི་ཞིག་ཡོད་དམ་སྙམ། སྔོན་ནས་ད་བར་གཅིག་མཚུངས་ལས་མ་འདས་སོ། །སྔོན་ཆད་
275འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཡིན་ནའང་འདྲ། ད་ལྟ་ཡིན་ནའང་འདྲ། ལན་རེར་ཁྱི་ཁག་གཅིག་སྟེས་དབང་ཚུལ་གྱིས་
བདག་གི་གནས་བབ་ཏུ་གྱར་རོ། །དེ་ལྟར་ཡིན་མི་སྲིད་པ་སྟེ། བདག་གི་གནས་བབ་འུ་ཐུག་
ཐབས་ཟད་ཀྱི་གནས་སུ་གྱར་མེད་དོ། །བདག་གིས་ནམ་ཡང་ཁྱིའི་རང་གཤིས་རྣལ་མ་དོར་
མེད། ཁྱི་ཚོགས་བདག་ལྟར་འདྲི་བ་འདོན་རྒྱུར་དགའ་ཞིང་། བདག་ལྟར་མི་སྨྲ་བའི་རྟུལ་
ཞུགས་འཆང་རྒྱུར་དགའ་འོ། །ཁྱི་ཐམས་ཅད་དམ་བཅའ་འཚོལ་རྒྱུར་དགའ། ལྡོག་ན་
བདག་གི་གནད་དོན་ནི་ཆུ་ཤིང་ལྟར་སྙིང་པོས་དབུལ་ལོ། །བདག་གི་དེ་ལྟའི་ཡོ་ལང་མཐོང་
ཆོས་སུ་གྱུར་དུས་རྟག་ཏུ་སེམས་པ་སྐྱིད་འོངས། བདག་ཁ་རོག་གེར་འདུག་རྒྱུར་དགའ། བློ་
ཕམ་གྱི་ཡུལ་དུ་གྱུར་པ་ནི་འདིར་ལན་དམིགས་བསལ་ཅི་ཡང་འདེབས་ཐབས་མེད་དོ། །
བདག་དང་ཁྱི་ཚོགས་དབར་ངོ་བོའི་ཁྱད་པར་མ་མཆིས་པས་བདག་ཅག་ལ་བསམ་ཚུལ་མི་
མཐུན་པའམ། ཞེ་ནས་ཁྲེལ་བ་ཡོད་སྲིད་མོད། མཐར་ཐུག་གི་བཞེད་པ་གཅིག་མཐུན་དུ་
བཞེད་དོ། །འབྱེད་ཆོས་གཙོ་བོ་ནི་རིགས་འདྲེས་པའི་ཚུལ་ཙམ་མོ། །བྱེ་བྲག་པར་མཚོན་ན་
དེ་ལྟར་ཟད་མོད། ཁྱིའི་མི་རིགས་ལ་བསམས་ན། རྩ་བའི་འབྱེད་ཆོས་མ་ཡིན་ནོ། །ཅི་སྟེ་
རིགས་འདྲེས་གང་ཞིག་གནའ་ནས་ད་བར་བདག་དང་གཅིག་མཚུངས་ཀྱི་གནས་བབ་ཏུ་
གྱར་བ་གང་ཞིག འདི་ནི་བྱུར་གྱི་གཏེ་བོར་འདོད་ན་ནམ་ཡང་བཀྲ་མི་ཤིས་པ་ཞིག་མ་
ཡིན་ནམ། ཚུལ་དེ་ནི་ཉམས་མྱོང་ཐམས་ཅད་དང་འགལ་བ་ལྟག་སྤྲོད་ཀྱི་ཚུལ་དུ་གནས་པ་
དང་འདྲའོ། །བདག་ཅག་ཁྱིའི་རིགས་ཀྱིས་གཉེར་བའི་ལས་རིགས་ངོ་མཚར་ཆེ་བ་སྟེ། བློས་
འགེལ་ཆོག་པ་ཞིག་མིན་ན་སུས་ཀྱང་ཡིད་རྟོན་མི་བྱའོ། །བདག་ནི་རྟག་ཏུ་ཁྱི་དཔེར་འགོད་
རྒྱུར་དགའ། བདག་ཁྱི་འདི་ལྟ་བུ་ཞིག་ཡོད་པ་ཐོག་མར་ཐོས་དུས་དགའ་དྲགས་ཏེ་གད་མོ་
དབང་མེད་དུ་ཤོར་ཞིང་། ཡིད་རྟོན་དུ་མི་འགྱུར་མི་སྲིད་སྙམ་བྱུང་། འདི་ནི་ཁྱི་ཅི་འདྲ་ཞིག་
ཡིན་ཞེ་ན། ཤོད་སྲོལ་ལྟར་ན། གཟུགས་ཆུང་ཞིང་། མགོ་བོ་བདག་ལས་ཆེ། གཟུགས་ཚད་
ནམ་ཡང་མི་ལོངས། ལུས་སྟོབས་གཉོམ་དྲགས་ཏེ་བལྟས་ཚོད་ཀྱིས་རྩེད་ཆས་ཀྱི་ཁྱི་ཞིག་
276གཟུགས་འགྱུར་ཟིན་ཐོ།
དང་འདྲའོ། །འཚར་སྟོབས་མི་བཟང་ནའང་། སྤུ་གྲ་ལེགས་པོར་ཤད་པའོ། །འོན་ཏེ་འགྲོ་
འདུག་ལྟ་བུའི་གཡོ་འགུལ་མི་ཤེས་སོ། །ཟེར་སྒྲོས་སུ་བར་སྣང་དུ་ལྡིང་བར་སྐད། བྱ་གཞག་
གང་ཞིག་ཀྱང་མི་གཉེར། རྟག་ཏུ་ངལ་གསོ་རྒྱག་པར་སྐད། མ་ཡིན། བདག་གིས་དེ་ལྟའི་ཆོ་
མེད་ཀྱི་གླེང་གཞིར་ཡིད་རྟོན་ཐབས་བྲལ། འདི་ཁྱི་གུའི་བབ་ཅོལ་དུ་ཟད་དོ། །གཞན་ཡང་
བདག་གིས་མི་འགོར་བར་བར་སྣང་དུ་ལྡིང་བའི་ཁྱིའི་མཚར་གཏམ་མང་པོ་ཐོས་བྱུང་།
དེས་བདག་ལ་རྩེད་མཚར་སློང་བ་མ་ཡིན་ནམ། འོན་ཏེ་བདག་གི་མཐོང་ལམ་དུ་རོལ་མོའི་
ཁྱི་དེ་མངོན་སུམ་རྗེན་པར་འཆར་བྱུང་། དེ་ནས་བཟུང་ཐམས་ཅད་བདག་གི་ཡིད་རྟོན་དུ་
གྱུར་པ་སྟེ། སྲིད་པ་ཁམས་ནི་ཅི་ཡང་སྲིད་པས་སོ། །དེ་ལྟར་བདག་གིས་རྣམ་རྟོག་ལ་མི་
གཙང་དྲི་མས་མ་འགོས་པ་གང་ཞིག ཁུངས་ལུང་མེད་པའི་གཏམ་འཆལ་གང་ཞིག་
ལའང་རྣ་རྩེ་གླན་ནས་བླག་ཅིང་། སྐོམ་པ་ཆུ་འདོད་ཀྱིས་རྩོལ་བ་དཔྱིས་ཕྱིན་པ་བརྩམས།
བདག་གིས་བསམས་ན། ཁུངས་ལུང་མེད་པའི་འཚོ་བའི་ཀློང་གི་ཁུངས་ལུང་མེད་པའི་བྱ་
བ་ནི་དོན་སྙིང་ཆེས་ཟབ་པའི་གནད་དོན་ལས་ཀྱང་གཙོ་ཆེ་ཞིང་། དེས་བདག་གི་ཞིབ་
འཇུག་ལ་རྟོགས་པ་སད་སྲིད། བར་སྣང་དུ་ལྡིང་བའི་ཁྱིའང་དེ་ལྟ་དེ་ལྟར་རོ། །བདག་གིས་
ཁོ་ཚོ་དང་འབྲེལ་ཡོད་ཀྱི་མཚར་གཏམ་མང་པོ་ཐོས་མོད། ད་བར་མངོན་སུམ་མིག་གིས་མ་
མཐོང་། ཅི་ལྟར་ཡང་བདག་ནི་ཡིད་རྟོན་ཟབ་ཅིང་། བདག་གི་འཆར་ཡན་གྱི་འཇིག་རྟེན་
དུ་གོ་བབ་ངེས་ཅན་བཟུང་འདུག གནས་བབ་འདི་འདྲར་བདག་གི་ཞིབ་འདང་ཡུལ་དུ་
གྱུར་པ་ནི་སྒྱུ་རྩལ་གྱི་གནད་དོན་ག་ལ་ཡིན། སུ་ཞིག་གིས་ཀྱང་ཁྱི་དེ་དག་བར་སྣང་དུ་ལྡིང་
བར་ཁས་ལེན་མི་བཏུབ། དོན་དམ་དུ་བསམ་ཡུལ་ལས་འདས་པ་ཞིག་གོ །བདག་སོགས་
ཁྱིའི་རིགས་ཀྱང་མཚར་སྣང་ཆེན་པོ་སྐྱེས་བྱུང་། འོན་ཏེ་བདག་གིས་བསམས་ན། བསམ་
ཡུལ་ལས་འདས་པའི་བྱ་བ་གང་ཞིག་ནི་ཆོས་ཀུན་སྒྱུ་མའི་ཚུལ་གྱིས་གནས་སྟངས་དང་།
ངག་མི་སྨྲ་བ། ཡང་ན། ཁུངས་ལུང་མེད་པའི་རང་བཞིན་དུ་ཟད་དོ། །དོན་དམ་དུ་ཐམས་
277འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཅད་ཀྱིས་ཁུངས་ལུང་མེད་པའི་གནད་ཀ་འཚོལ་ཞིབ་བྱས་མེད། ཁྱི་དེ་དག་བར་སྣང་དུ་
ལྡིང་བ་ལྟར་རོ། །འཚོ་བ་སྔར་བཞིན་ཆོས་ཉིད་ཀྱི་ཕག་ཏུ་སྒྱུ་མའི་ཚུལ་ལྟར་གནས་སོ། །
ལན་རེར་ཐམས་ཅད་ཀྱིས་སྒྱུ་རྩལ་དང་སྒྱུ་རྩལ་པའི་སྐོར་གླེང་བ་ལྟར་རོ། །མ་གཞིར་རང་
གཤིས་ལྷད་མེད་ཀྱི་ཁྱི་དེ་དག་ཅིའི་ཕྱིར་བར་སྣང་དུ་ལྡིང་ངམ། ཁོ་ཚོའི་ལས་རིགས་ལ་
ཡང་སྙིང་སྙིང་པོ་ཅི་ཞིག་མཆིས། ཅིའི་ཕྱིར་དེ་ལྟའི་བྱ་བྱེད་ལ་འགྲེལ་བཤད་ཅི་ཡང་མི་
བཏུབ། ཅིའི་ཕྱིར་དེ་དག་གིས་བར་སྣང་དུ་ལྡིང་སྟེ་རྐང་པ་བཞི་སྟེ་ཁྱིའི་དཔའ་སྤོབས་སམ།
ཡང་ན། ཉམས་རྒུད་གང་ཞིག་ཏུ་རློམ་སོང་། ཁོ་ཚོས་ཅིའི་ཕྱིར་རང་ཉིད་འཚར་སའི་ས་
ཞིང་ནས་བྲལ་ཏེ་རྩོལ་མེད་ལྷུན་གྲུབ་ཀྱིས་འབྲས་བཟང་བླངས་སོང་། ཟེར་སྒྲོས་སུ་ཁྱིའི་
རིགས་ཀྱི་ཟ་མ་ཞིམ་པོར་བརྟེན་ཏེ་ཁ་གསོ་བཞིན་ཡོད་སྐད། བདག་གིས་གཟི་བྱིན་དུ་རློམ་
འདོད་པ་ནི་འདི་ལྟ་སྟེ། བདག་གི་དེ་ལྟའི་འདྲི་བ་སྣ་ཚོགས་ལ་ཁོ་ཚོའི་ཚུར་སྣང་གི་བག་
ཆགས་ཟབ་པ་དེའོ། །ཐམས་ཅད་ཀྱིས་རིགས་སྒྲུབ་ཕྱིར་རྟགས་དང་གཏན་ཚིགས་འཚོལ་
མགོ་བརྩམས། དེ་དག་ལ་བདེན་པའི་མཐའ་མི་རྙེད་མོད། འོ། ནམ་ཡང་རྙེད་མི་བཏུབ། ཅི་
ལྟར་ཡང་འཚོ་བའི་ཁྲོད་ཀྱི་ཁུངས་ལུང་མེད་པའི་སྣང་ཚུལ་ལམ། ཁྱད་པར་དུ་ཁུངས་ལུང་
མེད་པའི་སྣང་ཚུལ་ལ་རིགས་པས་བརྡར་ཤ་བཅད། ཆོས་ཀུན་ལ་དེ་ལྟར་མི་ནུས་མི་བཏུབ།
ལྡོག་ན་མཚར་སྣང་གི་ཡུལ་ལས་མ་འདས་སོ། །བར་སྣང་དུ་ལྡིང་བའི་ཁྱིའི་དཔེའང་དེ་ལྟ་
དེ་ལྟར་རོ། །ཁོ་ཚོས་ཐོག་མའི་གནས་སྐབས་ལྟར་ང་རྒྱལ་དེ་འདྲ་མི་བྱ། ལྡོག་སྟེ་སྤུན་ཟླར་
བློ་ཉེའོ། །སྤྱིར་གང་དག་གི་གནས་བབ་ཏུ་གྱར་ན་སུས་ཀྱང་བསམ་ཤེས་ལོས་ཐུབ། ཁོ་ཚོས་
གསལ་བཤད་མི་བྱ་བ་སྟེ། ངག་མི་སྨྲ་བའི་འོས་འགན་དང་འགལ་བ་ལྟག་སྤྲོད་དུ་གྱུར་པས་
སོ། །དེའི་ཕྱིར་ཐབས་ལམ་གཞན་ལ་བརྟེན་ཏེ་འཚོ་སྡོད་ཀྱི་ལམ་བུ་གདམ་གར་སྦྱོར། ཐ་ན།
ཐམས་ཅད་ཀྱིས་དེ་ལྟའི་འཚོ་ཐབས་དྲན་པའི་ཡུལ་ནས་བརྗེད་དེ་སྣང་འཇོག་གི་ཡུལ་དུ་
མི་འགྱུར་བར་འབད་དོ། །ལན་རེར་ངལ་རྩོལ་གྱི་སྤྲོ་སྣང་དོར་ཏེ་རང་ཉིད་ཀྱི་མཚན་ཉིད་
278གཟུགས་འགྱུར་ཟིན་ཐོ།
རིག་པའི་ལྟ་བ་གླེང་། ལར་མཚན་ཉིད་རིག་པའི་འཇིག་རྟེན་ལས་བར་སྣང་གི་མཐོང་སྣེའི་
བསམ་བློའང་གླེང་ངོ་། །ཁོ་ཚོའི་རིག་པ་མི་རྣོ། སྤྱིར་སྐྱིད་འདོད་ལེ་ལོ་ཅན་གྱི་བྱ་བྱེད་དུ་
ཟད། ལར་གང་དག་གི་མཚན་ཉིད་རིག་པའང་རང་རང་གི་ལྟ་ཞིབ་འབྲས་བུ་ལྟར་རིན་
ཐང་ཅི་ཡང་མི་མངའ། ཚན་རིག་གིས་དེ་ལས་ལེགས་ཆ་ཅི་ཡང་ལེན་མི་བཏུབ་ན་ངལ་བ་
འབྲས་མེད་ཀྱི་བསམ་གཞིག་རིགས་འདི་གླེང་རིན་ཅི་ཡང་མེད་དོ། །དེ་ལྟ་དེ་ལྟར་ཏེ། བར་
སྣང་གི་ཁྱི་ཞེས་པ་ཅི་འདྲ་རེད་ཅེས་དྲིས་ཚེ། གང་དག་ན་རེ། ཚན་རིག་ཕྱིར་བྱས་རྗེས་
ཆེན་པོ་བཞག་གོ་ཞེས་ལན་འདེབས་སྲིད། ཅི་སྟེ་ཁྱོད་ཀྱིས་སླར་ཡང “འོན་ཏེ་ཁོ་ཚོའི་
བྱས་རྗེས་ལ་རིན་ཐང་ཅི་ཡང་མེད། ཞེ་མེར་གྱི་ཡུལ་ལས་མ་འདས” ཞེས་ལན་བཏབ་ན།
ཇི་མི་སྙམ་པའི་ཚུལ་གྱིས་ཁྲེལ་དགོད་དང་བཅས་ཁ་བརྡའི་བརྗོད་གཞི་བསྒྱུར་སྲིད། ཁྱོད་
ཀྱིས་སླར་ཡང་བསྐྱར་ཟློས་ཀྱིས་དྲིས་ཚེ། སྔར་བཞིན་ཁོ་ཚོས་ཚན་རིག་ཕྱིར་བྱས་རྗེས་
ཆེན་པོ་བཞག་གོ་ཞེས་སྨྲ་སྲིད། མཐར་ཁྱོད་ཀྱིས་རང་ཉིད་ལ་དྲིས་ཚེ། ཇི་མི་སྙམ་པར་གོང་
སྨོས་ཀྱི་ལན་དེ་བསྐྱར་ཟློས་བྱ་སྲིད། དེས་ན་མཁྲེགས་བཟུང་ཉུང་ཙམ་དང་། བློ་དཀྱེལ་
ཡངས་ཙམ་བྱོས། བར་སྣང་གི་ཁྱི་ཁས་ལེན་མིན་ནི་རྟགས་དང་གཏན་ཚིགས་འཚོལ་བ་
ཙམ་ལས་མ་ཟད་དོ། །ལར་བླང་བྱ་ནན་པོ་འདོན་མི་རུང་། དེ་ནི་བྱ་བྱེད་ཐལ་དྲགས་པ་ཞིག་
གོ །ཁྱི་རིགས་འདི་གང་ནས་ཡོང་བ་ཐམས་ཅད་ཀྱིས་ཤེས་མི་བཏུབ། ཁོ་ཚོས་སྐྱེ་འཕེལ་
བརྒྱུད་རྒྱུད་སྤེལ་བྱའམ། འོ་ན། དེ་དག་ལ་སྐྱེ་འཕེལ་གྱི་ནུས་པ་མཆིས་སམ། སྲོང་པོར་སྨྲས་
ན། དེ་དག་ནི་སྤུ་གྲ་ལེགས་པ་ཙམ་ལས་སྐྱེ་འཕེལ་གྱི་ནུས་པ་ཅི་ཡང་མེད་དོ། །བསམ་ཡུལ་
ལས་འདས་པའི་བྱ་བ་ཐམས་ཅད་དེ་ལྟའི་ཚུལ་གྱིས་ཐོན་སྲིད། བྱ་བ་དེ་དག་ག་དུས་ལྷགས་
སོང་། ཐམས་ཅད་ཀྱི་མཐོང་ལམ་དུ་ཁོ་ཚོ་བར་སྣང་དུ་སྣང་བ་སྐྱིད་པོའི་ངང་གཅིག་པུར་
སྡོད་པ་འཆར། ལན་རེར་མར་བབས་ནའང་སེ་གོལ་གཏོགས་པའི་ཡུན་ཙམ་མོ། །སྤམ་རྫུའི་
ཟོལ་གྱིས་གོམ་པའི་སྟངས་སྟབས་སྤོའོ། །དེ་དག་ནི་ནམ་ཡང་གཅིག་པུར་གནས་ཤིང་། ཞིབ་
279འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདང་ཟབ་མོའི་རྒྱ་ལས་ནམ་ཡང་ཐར་དཀའ་འོ། །འོ་ན། ཅི་སྟེ་དེ་དག་ལ་སྐྱེ་འཕེལ་གྱི་
ནུས་པ་མེད་ཚེ། ཁྱི་གང་ཞིག་གིས་ས་གཞི་དོར་ཏེ་བར་སྣང་གི་ཁྱིར་འགྱུར་འདོད་དམ།
གང་དག་གི་ཆོ་མེད་ཀྱི་འཚོ་བ་གདམ་གར་སྦྱོར་རམ། འདི་ནི་བློ་ཡུལ་ལས་འགོངས་པ་སྟེ།
སྐྱེ་འཕེལ་ལམ། རིགས་དེའི་ཁྱུར་འཇུག་པ་གང་ཞིག་ཀྱང་བློ་ཡུལ་ལས་འགོངས་པའོ། །
འོན་ཏེ་དོན་དངོས་ཀྱི་འཚོ་བའི་ཁྲོད་དུ་བར་སྣང་གི་ཁྱི་ནམ་ཡང་རྫོགས་མཐའ་མེད་དོ།
དེས་ན་བདག་ཅག་གིས་ཆོས་ཐམས་ཅད་བློའི་སྤྱོད་ཡུལ་མིན་པ་རྟོགས་སླ། བར་སྣང་གི་
ཁྱིའི་དཔེ་ལྟར་རོ། །ཡོད་ནའང་འདྲ། མེད་ནའང་འདྲ། བློས་མཚར་སྣང་འཛིན་རྒྱུ་ལས་
ཐབས་གཞན་ཅི་ཞིག་ཡོད། དེ་ནི་རྩ་མེད་དུ་འགྲོ་མི་སྲིད་དེ། ནམ་ཞིག་བདག་ཅག་གི་རྟོག་
པས་ཅིར་ཡང་འཛིན་སྲིད་པས་སོ། །སྤྱིར་བར་སྣང་གི་ཁྱི་ནི་ཡ་མཚན་དང་། ཁུངས་ལུང་
མེད་པ་གང་ཞིག འཚོ་སྡོད་ཀྱི་ནུས་པ་མཆིས་པའི་ཁྱིའི་རིགས་དང་ཡེ་ནས་མི་འདྲ་ན།
བདག་ལྟ་བུའི་ཁྱིའི་རིགས་ཀྱང་དེ་ལྟར་བྱས་ན་མི་ཆོག་གམ། བདག་ནི་མཚར་སྣང་གི་
ཡུལ་ལས་འདས་པ་སྟེ། བྱད་བཞིན་དང་། ཚུགས་ཀ་གང་ཞིག་ལུགས་མཐུན་ཏེ། ཕུལ་བྱུང་
ངམ། ཡང་ན། ཐ་ཤལ་ཞེས་དབྱེ་འབྱེད་མི་བཏུབ་བོ། །བྱིས་པའི་ལོ་ཟླ་ནས་དར་མའི་གནས་
སྐབས་སུ་དེ་ལྟར་རོ། །བདག་གིས་སྐག་ཚོས་འབྱུགས་པའམ། ཡང་ན། ལུས་སྦྱོང་ལེགས་པོ་
བྱས་ཚེ། ཅི་ལྟར་ཡང་ཁྱི་རྫིག་པོ་ཞིག་ཏུ་འགྱུར་མི་བཏུབ་མི་སྲིད། ཁྱད་པར་དུ་བདག་གི་
བྱད་བཞིན་མཛེས་ཤིང་། སུག་ལག་རིང་བ། སྤུ་གྲའི་ཁ་དོག་མཚར་རོ། །དེ་དག་ཐམས་ཅད་
མཚར་སྣང་གི་ཡུལ་ལས་འདས་སོ། །རྩ་བ་ནི་བདག་གི་རང་གཤིས་ཀྱིས་ལན་སོང་། འོན་ཏེ་
བར་སྣང་གི་ཁྱིའི་རང་གཤིས་ཀྱང་དེ་ལྟར་ཡིན་ན་བདག་ལ་ལན་པ་ཅི་ཞིག་ཡོད་དམ། མ་
གཞིར་བར་སྣང་གི་ཁྱི་ནི་ཐུན་མོང་མ་ཡིན་པ་ཞིག་མིན་ཏེ། ཁྱིའི་སྟོང་གསུམ་གྱི་སྟོང་ཆེན་
པོའི་འཇིག་རྟེན་ནས་རྙེད་བཏུབ། ཐ་ན། སྨྲ་བསམ་བརྗོད་འདས་ཚུལ་གྱིས་རིགས་རྒྱུད་ཕྱི་
མ་སྤེལ་སྲིད་ན། བདག་ཀྱང་གྲོགས་མེད་ཁེར་རྐྱང་མིན་པ་བདག་གིས་ཡིད་རྟོན་ཐུབ།
280
།གཟུགས་འགྱུར་ཟིན་ཐོ།
བདག་གི་རིགས་མཐུན་དུ་གྱུར་པའི་བར་སྣང་གི་ཁྱིར་དམིགས་བསལ་གྱི་ལས་
་ལས་དབང་
མངའ་སྲིད། དེ་ནི་བདག་གིས་མཐོང་ཆོས་སུ་མ་གྱུར་པ་ཙམ་མོ། །འོན་ཏེ་དེ་དག་གིས་
བདག་ལ་ནམ་ཡང་ཕན་འདོགས་མི་བཏུབ་བོ། །བདག་ཅག་ནི་ངག་མི་སྨྲ་བའི་རྟུལ་ཞུགས་
ཀྱི་གདུང་བས་མནར་ཏེ་དབུགས་ཀྱི་འབྱིན་རྔུབ་ཀྱང་ཤིན་ཏུ་དཀའ་འོ། །བདག་ཅག་གིས་
མཁའ་དབུགས་གསར་པའི་ཕྱིར་ཁ་རོག་གེར་སྡོད་མི་འདོད། བྱེ་བྲག་ཏུ་ཁྱི་ཁག་གཅིག་
རང་རང་གི་མི་སྨྲ་བའི་རྟུལ་ཞུགས་ལ་འདོད་བློ་ཚིམ་པ་འདྲ། ཕྱི་ཚུལ་གྱི་སྣང་ཚུལ་ཡིན་
ནའང་ཆོག དེ་ནི་རོལ་མོའི་ཁྱི་དེ་དག་དང་འདྲ་བ་སྟེ། བལྟས་ཚོད་ལ་སེམས་པ་རྣལ་དུ་
ཕབ་ནས་རོལ་མོ་དཀྲོལ་བཞིན་ཡོད་མོད། དོན་དམ་དུ་སེམས་པ་དངངས་སྐྲག་གིས་བསྣད་
དོ། །དེ་ལྟའི་ཕྱི་ཚུལ་ལ་བདག་ནི་ཤིན་ཏུ་ཁྲོའོ། །རྟག་ཏུ་ནག་ནོག་དྲི་མ་ལྟར་སེལ་འདོད།
གང་ལགས་ཤེ་ན། བདག་ལ་ཚུར་རྒོལ་བྱ་བ་གང་ཞིག འཕྱ་སྨོད་དང་། ཟུར་ཟ་བྱེད་བཞིན
པས་སོ། །འོ་ན། བདག་གི་རིགས་མཐུན་གྱིས་རང་ཉིད་ཇི་ལྟར་སྐྱོབ་བམ། ཁོ་ཚོས་འཚོ་
བའི་ཕྱིར་འབད་པ་ཅི་ཞིག་བྱེད་བཞིན་ཡོད་དམ། ཐབས་ཤེས་སྣ་ཚོགས་མཆིས་སྲིད།
བདག་ཀྱང་ལོ་ན་ཆུང་དུས་རང་དོན་ཕྱིར་འབད་པ་ལྷོད་མ་མྱོང་། ཡང་ན། བདག་གིས་རྟག་
ཏུ་འདྲི་མཁན་དེ་དག་རང་ཉིད་ཀྱི་རིགས་མཐུན་ཡིན་པར་ཁས་འཆེས་ཆོག བར་སྐབས་
ཤིག་བདག་གིས་རང་ཉིད་ཀྱིས་འབད་བརྩོན་ལ་ཚོད་འཛིན་བྱས་པ་སྟེ། བདག་གི་སེམས་
ཁུར་གྱི་ཡུལ་དུ་གྱུར་བ་ནི་དྲིས་ལན་འདེབས་རྒྱུ་ཁོ་ནའོ། །འོན་ཏེ་གནད་དོན་རྙིང་པར་
དྲིས་ལན་འདེབས་ཐབས་བྲལ། བདག་ལ་སུན་སྣང་འབྱིན་མཁན་ནི་ལན་འདེབས་མཁན་
ཞེ་མེར་མེར་དག་གོ །ཡང་གཅིག་བཤད་ན། གཞོན་དུས་འདྲི་བ་འདོན་པར་མི་དགའ་
མཁན་སུ་ཞིག་ཡོད། བདག་གིས་ཇི་ལྟར་བྱས་ཏེ་རིགས་མཐུན་གྱི་འདྲི་མཁན་དག་འཚོལ་
དགོས། གནད་དོན་ཐམས་ཅད་ཉན་ན་གཅིག་མཚུངས་ཡིན་མོད། རྩ་བ་ནི་འདྲི་མཁན་གྱི་
འདོད་བློར་ཐུག་གོ །དེའང་རྗེས་དཔག་གི་ཚུལ་ལྟར་མངོན་སུམ་མཐོང་ཆོས་སུ་མི་འགྱུར་
281འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ན། ཅི་ཡིན་འདྲི་མཁན་རང་ཉིད་ཀྱིས་ཀྱང་རྟོགས་དཀའ་འོ། །སྲོང་པོར་སྨྲས་ན། འདྲི་བ་
འདོན་པར་དགའ་བ་ནི་ཁྱིའི་རིགས་ཀྱི་རྩ་བའི་ཁྱད་ཆོས་སོ། །ཁྱི་ཚོགས་ཀྱིས་ལྕེ་བརྒྱར་
སྤྲུལ་ནས་འདྲི་བ་འདོན་རྐྱང་བྱའོ། །དེ་ལྟར་ན་འདྲི་མཁན་གྱི་ཚིག་གི་ཉོག་བཤད་སེལ་ཐུབ།
མ་ཡིན། བདག་གིས་འདྲི་བ་འདོན་རྒྱུར་དགའ་བའི་ཁྱི་གུའི་ཁྲོད་ནས་རང་གི་རིགས་
མཐུན་རྙེད་མི་བཏུབ་ཅིང་། མི་སྨྲ་བའི་རྟུལ་ཞུགས་འཆང་བའི་ཁྱི་རྒན་གྱི་ཁྲོད་ནས་ཀྱང་
རང་གི་རིགས་མཐུན་རྙེད་མ་བྱུང་། བདག་གི་གནད་དོན་འདིར་སྤྱོད་སྒོ་ཅི་ཞིག་མཆིས་
སམ། བདག་དེ་ལྟའི་ཚུལ་གྱིས་ཕམ་པ་པོར་གྱུར་རམ། རིགས་མཐུན་དག་ནི་བདག་ལས་
ཀྱང་སྤྱང་གྲུང་ལྡབ་འགྱུར་གྱིས་ལྷག་པ་སྟེ། ཐུན་མོང་མ་ཡིན་པའི་བྱེད་ཐབས་སྤྱད་དེ་འཚོ་
བའི་ངལ་དུབ་ལ་བཟོད་བསྲན་བྱའོ། །བྱེད་ཐབས་དེ་དག་སྟེ། བདག་གིས་རང་ཉིད་ཀྱི་མྱོང་
ཚོར་ལྟར་སྨྲ་འདོད། དེའང་རིགས་མཐུན་དག་ལ་སྒམ་ཚུགས་དང་། ཚོར་སྦྲིད། ཡང་ན།
གཞན་འགྱུར་གྱི་བྱེད་ནུས་ཐོན་སྲིད། འོན་ཏེ་སྤྱི་ཡོངས་ནས་བཤད་ན། བྱེད་ཐབས་རིགས་
འདིས་བདག་ལ་ཕན་པ་ཅི་ཡང་མ་ཐོན། གང་ལགས་ཤེ་ན། བདག་གིས་ཕྱོགས་བཞིར་ཅེར་
ཡང་ཕན་འབྲས་གྱི་ཆ་ཙམ་ཡང་མཐོང་ཆོས་སུ་མ་གྱུར། བློ་ཕམ་གྱི་ཡུལ་དུ་གྱུར་པ་ནི་
བདག་གིས་རིགས་མཐུན་ལ་རྒྱུས་མངའ་ཅི་ཡང་མེད་པ་དེའོ། །བདག་གི་རིགས་མཐུན་
ཡང་སྙིང་གང་དུ་ཡོད། དེ་ལྟ་དེ་ལྟར་ཏེ། དོན་དམ་དུ་འདི་ནི་བདག་གི་སྐྱོ་ཡུས་ལས་མ་
འདས་སོ། །ཁོ་ཚོ་གང་དུ་ཡོད། འོ། འབྱམས་ཀླས་པའི་ཡུལ་དུས་ཀྱི་བར་ན་མེད་དམ། ཡང་
ན། གོམ་གསུམ་སྤོས་ན་སླེབས་པའི་བདག་གི་ཁྱིམ་མཚེས་ཏེ། བདག་ཅག་རྟག་ཏུ་འཚམས་
འདྲི་བྱའོ། །འོན་ཏེ་བདག་ཁོའི་སར་མ་བསྐྱོད། གང་དེ་བདག་གི་རིགས་མཐུན་ཨེ་ཡིན།
བདག་གིས་རྟོགས་ཐ
ས་རྟོགས་ཐབས་བྲལ་སོང་། སྤྱིར་གང་དེའི་བསམ་སྤྱོད་ལས་རྟགས་མཚན་ཅི་
ཡང་མངོན་མི་བཏུབ་མོད། རིགས་མཐུན་ཡིན་མི་སྲིད་པ་མ་ཡིན། གང་དེ་ཁ་ཐག་རིང་
པོས་ཆོད་དུས་བདག་གིས་འཆར་ཡན་ཡངས་པོའི་ཀློང་ནས་གང་དེར་སྙིང་ཉེའོ། །ཅི་སྟེ་
282གཟུགས་འགྱུར་ཟིན་ཐོ།
སྔུན་དུ་འགྲེངས་ཚེ། འདི་ཀོ་ཐམས་ཅད་མཚར་སྣང་གི་ཡུལ་ལས་མ་འདས་སོ། །ཁོ་ནི་ཁྱི་
རྒན་ཞིག་སྟེ། གཟུགས་ཚད་རན་ཞིང་། བདག་ལས་ཆུང་། སྤུ་གྲ་ཐུང་ཞིང་། མདོག་ཁམ་
སྐྱའོ། །རྟག་ཏུ་ཉོབ་མདངས་དང་བཅས་མགོ་བོ་སྒུར་ནས་འགྲོའོ། །གོམ་འགྲོས་ཀྱང་ཀྱ་རེ་
ཀྱོར་རེ་གང་ཞིག རྐང་པ་གཡོན་པ་འཐེང་ནས་བགྲོད་དོ། །བདག་གིས་དུས་ཡུན་རིང་པོ་
འདི་འདྲར་སུར་ཡང་འགྲོགས་མ་མྱོང་། བདག་གིས་བཟོད་པའི་གླགས་དང་བཅས་གང་
དེར་འགྲོགས་ཐུབ་པར་སྤྲོ་བ་ཆེ། དུས་རྒྱུན་གང་དེ་བདག་དང་ཁ་བྲལ་དུས་བདག་གིས་
ཁོའི་རྒྱབ་ནས་བརྩེ་བའི་ངག་གིས་འབོད་མྱོང་། དེ་ནི་བྱམས་བརྩེ་མ་ཡིན་པ་གང་ཞིག
རང་ཉིད་ཀྱི་ཞེ་འཁོན་སེལ་ཐབས་ཀྱི་ཕྱིར་ཡིན་པ་སྟེ། མིག་གི་སྐྱེལ་ཐུང་ཀློང་ནས་གང་
དེས་རྐང་པ་འཐེང་ནས་བགྲོད་ཚུལ་ནི་ཅི་འདྲའི་སྐྱུག་བྲོ་བས་སོ། །ལན་རེར་བདག་གིས་
བསམས་ན། སྙིང་གར་རིགས་མཐུན་གྱི་ས་བོན་ཡོད་པ་ནི་དོན་དམ་དུ་རང་ཉིད་ལ་འཕྱ་
སྨོད་བྱེད་ཚུལ་ལས་མ་འདས་སྙམ། བདག་ཅག་གི་བགྲོ་གླེང་ཁྲོད་དུ་གང་དེའི་རིགས་
མཐུན་གྱི་ཁྱད་ཆོས་ཅི་ཡང་མངོན་མི་བཏུབ། གང་དེ་རིག་པ་ཤིན་ཏུ་རྣོ། བདག་ཅག་རིགས་
སུ་འདི་ནི་མཁས་པའི་རྒྱུ་རུ་འདོད། མ་གཞིར་བདག་གིས་གང་དེའི་ས་ནས་ཡོན་ཏན་དུ་མ་
སློབ་ཐུབ་མོད། བདག་གིས་འཚོལ་འདོད་པ་རིག་པ་དང་། ཡོན་ཏན་ཡིན་ནམ། རྟག་ཏུ་
གླེང་བྱའི་ཡུལ་དུ་གྱུར་པ་ནི་ས་གནས་རང་བཞིན་གྱི་གནད་དོན་ནོ། །བདག་གིས་གྲོགས་
མེད་ཁེར་རྐྱང་ངང་གནས་དེར་ལྟ་ཞིབ་བྱས་པའི་རིག་པར་རང་ཉིད་ཧ་ལས་བྱུང་། ཐ་ན།
སྤྱིར་བཏང་གི་གནས་ཚུལ་ལམ། ཡང་ན། གདུག་རྩུབ་མིན་པའི་གནས་ཚུལ་ཕལ་པ་གང་
ཞིག་གི་སྔུན་དུ་བདག་ཅག་གིས་འཚོ་སྡོད་ཀྱི་ཕྱིར་བགེགས་བར་གྱི་སྔུན་དུ་བདག་ཉིད་
བདག་གི་མགོན་དུ་གྱུར་པར་ཤེས་རབ་ཅི་ཙམ་ལྡན་དགོས་སམ། ཚན་རིག་གིས་ལུགས་
མཐུན་གྱི་ལམ་སྲོལ་བཏོད་མོད། རིག་པ་རྩིང་པོས་གོ་བ་བླངས་པ་ཙམ་གྱིས་མི་ཆོག ཅི་སྟེ་
གོ་བ་ལོན་ཡང་། དཀའ་ངལ་དུ་མ་གཞི་ནས་མགོ་བརྩམས་པའོ། །མ་གཞིར་ལམ་སྲོལ་དག་
283འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ས་གནས་རང་བཞིན་གྱི་གནས་སུ་སྤྱོད་རྒྱུ་དཀའ་ཞིང་། རྔོ་ཅི་ཡང་མི་ཐོགས་པ་སྟེ། སེ་གོལ
གཏོགས་པའི་ཡུན་དུ་བྱ་བ་གསར་པ་འབྱུང་སྲིད་ཅིང་། གནས་ཡུལ་གསར་པ་རེ་རེར་རང་
རང་གི་བྱ་བ་དམིགས་བསལ་རེ་ཐོན་སྲིད་དོ། །དེའི་ཕྱིར་སུ་ཞིག་གིས་འཚོ་བ་རང་བཞིན་
ཕྱོགས་སུ་འཕང་ལོ་ལྟར་འཁོར་བར་ཁ་ཚོན་གཅོད་དཀའ། ཐ་ན། བདག་ལྟ་བུའི་གཞུངས་
དྲང་གང་ཞིག འདོད་ཆུང་ཆོག་ཤེས་ཅན་གྱིས་ཀྱང་གཅོད་དཀའ་འོ། །དེ་ལྟའི་འཛད་
མཐའ་མེད་པའི་རྩོལ་བར་དམིགས་ཡུལ་ཅི་ཞིག་མཆིས་སམ། དེ་ནི་མི་སྨྲ་བའི་རྟུལ་ཞུགས་
ཀློང་རང་ཉིད་ནམ་ཡང་ཕྱིར་ཟློག་ཐབས་མེད་པ་ལྟར་ཨེ་ཡིན། ཐམས་ཅད་ཀྱིས་རྟག་ཏུ་
ཁྱིའི་མི་རིགས་དུས་རབས་ཀྱི་འཕེལ་འགྲོས་ལྟར་ཡར་རྒྱས་བྱུང་བར་འདོད། དེ་ནི་གཙོ་བོ་
ཚན་རིག་གི་ཡར་ཐོན་ལ་བསྙད་པ་ལོས་ཡིན། སྤྱིར་འགོག་ཐབས་མེད་པ་གང་ཞིག ཐ་ན།
བྱ་འཕུར་བ་ལྟར་རྗེས་མི་ཆོད་ཀྱང་། བསྔགས་པའི་མེ་ཏོག་ཕུལ་དགོས་དོན་ཅི་ཡོད། ཚུལ་
དེ་ནི་ཁྱི་གང་རུང་ཞིག་ལ་བསྟོད་པ་བྱས་ཀྱང་། མཐར་ན་སོ་རྒས་ནས་འཆི་བའི་འཇིགས་
པས་བསྣད་སྲིད་དོ། །ཡོངས་གྲགས་སུ་འཆི་བ་ནི་མི་རྟག་པའི་ཆོས་ཉིད་ཅིག་ཡིན་ན།
བདག་གིས་ཅིའི་ཕྱིར་བསྟོད་པ་འབུལ་དགོས། ལྡོག་སྟེ་བདག་ཅག་གི་ཚེ་སྲོག་གི་ཉམས་
རྒུད་མཐོང་བྱུང་། འོན་ཏེ་སྔོན་བྱོན་མེས་པོ་དག་བདག་ཅག་ལས་ལེགས་པར་མི་འདོད།
དོན་དམ་དུ་དེ་དུས་བདག་ཅག་ལས་ན་སོ་ཆུང་བ་ཙམ་གྱིས་སོ། །དེ་ཡང་དགེ་མཚན་ཞིག
ལོས་ཡིན། ཁོ་ཚོའི་དྲན་པ་བདག་ཅག་ལས་ལྡབ་འགྱུར་གྱིས་གསལ་ངེས། ངག་སྒོའང་
ཡངས་པོས་ཅི་ཡང་འཆད་ཆོག དེའི་ཕྱིར་མེས་པོ་ཚོའི་བྱ་གཞག་ལ་ལེགས་འགྲུབ་དེ་ཙམ་
མ་བྱུང་མོད། བདག་ཅག་གིས་སྲིད་པ་སྔ་མོའི་གཏམ་རྒྱུད་དང་། བྱིས་སྒྲུང་དེ་དག་ཉན་དུས་
སེམས་འགུལ་ཚད་མེད་ཐེབས་པར་ཟད་དོ། །བདག་ཅག་གིས་དུས་ངེས་མེད་དུ་ཟུར་དང་
ཕྲ་མོའི་བརྡ་ཞིག་ཐོས་ཚེ། དགའ་དྲགས་ཏེ་དུས་རབས་ཁ་ཤས་ཀྱི་སྡུག་གི་ཁུར་པོའང་
བརྗེད་འགྲོ། མ་ཡིན། བདག་གིས་ད་ལྟའི་དུས་རབས་ལ་བསྔགས་པའི་མེ་ཏོག་འབུལ་
284གཟུགས་འགྱུར་ཟིན་ཐོ།
འདོད། མི་རབས་སྔ་མའི་དུས་རབས་ད་ལྟའི་མི་རབས་གསར་པའི་དུས་རབས་ལས་ཤིན་ཏུ་
ཞན་ནོ། །དེ་ལྟ་དེ་ལྟར་ཏེ། དོན་སྙིང་ངེས་ཅན་ཞིག་གི་ངོས་ནས་བཤད་ན། གཞོན་ནུའི་མི་
རབས་གསར་པའི་དུས་རབས་ལས་ཞན་ཞིང་གཉོམ་མོ། །དེ་དུས་མཚར་སྣང་གི་ལག་པ་
སྙོབས་པ་ཙམ་གྱིས་ཐོབ་པ་ཞིག་མིན་མོད། སྐབས་དེའི་ཁྱི་ད་ལྟའི་ཁྱི་ལྟ་བུ་མིན། བདག་
གིས་ཐ་སྙད་གང་ཞིག་གིས་མཚོན་ན་ལེགས་སམ། འོ། ཁྱིའི་རང་གཤིས་རྣལ་མ་རང་ཆས་
སུ་མཆིས་སོ། །ཁྱིའི་རིགས་ཀྱི་སྒྲིག་ལམ་ཡང་གཅིག་སྡུད་མིན། དྲང་པོས་གཉའ་མི་སྒུར།
དེ་དུས་དྲང་གཏམ་ད་དུང་ཡོད་ཅིང་། སུ་ཞིག་གིས་ཀྱང་སྨྲ་ནུས། ཀྱེ་མ། ད་ལྟ་ག་པར་ག་
པར་ཕྱིན་སོང་། ཐ་ན། སུ་ཞིག་རྒྱུ་མའི་ཁུགས་པར་ཡལ་སོང་། བདག་ཅག་གི་ད་ལྟའི་མི་
རབས་འདི་ཕལ་ཆེར་ཕམ་སོང་། འོན་ཏེ་མི་རབས་སྔ་མ་དང་བལྟོས་ན་ཉེས་པ་མེད་པ་སྟེ།
བདག་གིས་རང་རིགས་ཀྱི་ད་ལྟའི་མི་རབས་འདིའི་གྱ་ཚོམ་ལ་བསམ་ཤེས་ལོས་ཐུབ། དོན་
དམ་དུ་གྱ་ཚོམ་མིན་པ་གང་ཞིག དེ་ནི་རྨི་ལམ་ཞིག་བརྗེད་པ་ཙམ་མོ། །དེ་ལྟའི་རྨི་ལམ་
རྨིས་ཐེངས་སྟོང་དང་། བརྗེད་ཐེངས་སྟོང་ངོ༌། །ཐ་ན། བདག་ཅག་གིས་ཞག་མ་སྟོང་གི་རྨི་
ལམ་དེ་ཐེངས་སྟོང་བརྗེད་པར་ཅིའི་ཕྱིར་ཁྲོའམ། བདག་གིས་མེས་པོ་སྔ་མའི་གྱ་ཚོམ་གྱི་
རྟིང་ཁ་ལོན་ཐུབ། ཅི་སྟེ་བདག་ཅག་ཀྱང་ཁོ་ཚོའི་དེ་ལྟའི་གནས་བབ་ཏུ་གྱར་ན་དེ་ལྟར་བྱ་
ལོས་སྲིད། བདག་གིས་བསམས་ན། བདག་ཅག་ནི་བསོད་ནམས་ཅན་ཞིག་སྟེ། ཉེས་མིང་
འཁུར་མི་དགོས་པ་གང་ཞིག སྤུན་ཟླ་ཚོའི་ནག་ནོག་གི་དྲི་མས་སྦགས་པའི་ས་རྡུལ་གྱི་
འཇིག་རྟེན་དུ་ཁ་རོག་གེར་འཚོ་ཞིང་། མཐར་འཇིག་རྟེན་ཕྱི་མའི་ལམ་དུ་གོམ་ཁ་བསྒྱུར་
བའོ། །བདག་ཅག་གི་མེས་པོ་ལོག་ལམ་དུ་འཕྱན་ནོ། །དེ་ནི་བགྲོད་དཀའ་བའི་ལམ་བུའི་སྣེ་
མོར་ལམ་མདོ་ཞིག་འཕྲད་ན་སྙམ་པས་ཀྱང་ཡིན་སྲིད། ཅི་ལྟར་ཡང་ནམ་ཞིག་ཕྱིར་ལོག་
ཆོག འོན་ཏེ་ཁོ་ཚོས་གྱ་ཚོམ་མེད་པར་གནས་དེར་ཁྱིའི་འཚོ་བར་རོལ་ལོ། །སྐབས་དེར་
དོན་དམ་པའི་ཁྱིའི་འཚོ་བ་མེད་མོད། དེ་ལྟའི་འཚོ་བས་སེམས་པ་བདེ་བས་མྱོས། མཐར་
285འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འཚོ་བ་རིགས་འདི་སྔར་ལས་མཛེས་སྡུག་ལྡན་པར་འགྱུར་སྲིད། ཁོ་ཚོས་བདག་ཅག་ལྟར་
ལོ་རྒྱུས་འཕེ ལ་རིམ་གྱི་ལྟ་ཞིབ་ལས་འཕྲོས་པའི་མྱོང་བ་ཚོར་མི་བཏུབ་སྟེ། སེམས་པའི་
འགྱུར་བག་འཚོ་བའི་འགྱུར་ལྡོག་གི་རྩ་བ་ཡིན་པས་སོ། །ཁོ་ཚོས་ཁྱིའི་རིགས་ཀྱི་འཚོ་བར་
སྤྲོ་སྣང་འཕེལ་དུས་ཁྱི་རྒན་གྱི་འདུ་ཤེས་ཏེ།
ཐོག་མའི་འགྲུལ་བཞུད་རྩོམ་དུས་ཀྱི་འཚོ་བའི་
སྤྲོ་སྣང་ཉམས་ཤིང་། མིག་མདངས་ལས་མ་འོངས་འདུན་པའི་འོད་ཟེར་མི་འཕྲོ་བར་འདོད་
པས་བཟི་བ་དེའོ། །ད་ལྟ་སུ་ཞིག་གིས་གཞོན་ནུའི་དུས་རབས་གླེང་ནུས། དེ་དུས་ཁོ་ཚོ་ན་
སོ་གཞོན་པའི་ཁྱི་ཤ་སྟག་གོ །བློ་ཕམ་གྱི་ཡུལ་དུ་གྱུར་པ་ནི་འགན་འཁྲི་ཕྲག་ཏུ་ཁུར་བ་ཙམ་
གྱིས་རྒས་སོ། །འོན་ཏེ་ཁོ་ཚོ་ནམ་ཡང་ཕམ་མི་སྲིད། གང་ལགས་ཤེ་ན། ཆེས་མཇུག་མཐའི་
མི་རབས་ཁ་ཤས་འདི་ནི་ཆེས་མཐའ་མའི་དཔང་རྟགས་ལེགས་ཤོས་ཡིན་པས་སོ། །འདི་ཀོ་
ཐམས་ཅད་བདག་གི་ཁྱིམ་མཚེས་ལ་སྨྲ་མི་འདོད་མོད། བདག་རྟག་ཏུ་ཁྱི་རྒན་དེའི་དྲོ་ཞིང་
སོབ་པའི་སྤུ་གྲའི་གསེབ་ཏུ་མཆུ་ཏོ་བརྐྱངས་ཏེ་སྐྱིད་པོའི་གཉིད་དུ་ཡུར་དུས་དེ་དོན་དབང་
མེད་དུ་ཡིད་ལ་དྲན་ནོ། །མ་གཞིར་དེ་ལྟའི་ཁ་བརྡར་སྙིང་པོ་ཅི་ཡང་མེད་ན། ཁོ་དང་། ཡང་
ན། ཁྱི་ཚོགས་སུ་སྨྲས་རུང་གཅིག་མཚུངས་ལས་མ་འདས་སོ། །བདག་གིས་དེ་ལྟའི་ཁ་
བརྡའི་མཇུག་འབྲས་ཅི་ཡིན་ལོས་རྟོགས་ཏེ། ཁོས་ལན་རེར་བསམ་འཆར་འདོན་སྲིད་
ཅིང་། མཇུག་མཐར་ཁས་འཆེས་སྲིད། ཁས་ལེན་ནི་དམ་བཅའ་ཡང་དག་ཡོད་པའི་རྟགས་
སོ། །དེ་ལྟ་དེ་ལྟར་ཏེ། བདག་དང་ཁྱིམ་མཚེས་དབར་དུ་ཐ་སྙད་ཀྱིས་སྤྲོས་བཤད་མི་ནུས་
པའི་ཐུན་མིན་གྱི་རིག་པ་ཟབ་མོ་ཞིག་མཆིས་སོ། །བདག་ལ་ཁས་ལེན་གྱི་དམ་བཅའ་མེད་
རུང་། རྟག་ཏུ་དེ་ལྟའི་ཁ་བརྡར་ཞུགས་འདོད། དེ་ནི་འཁྲུལ་སྣང་ཞིག་ཡིན་ཡང་ཡིན་དུ་
ཆུགས་ཤིག ཅི་ལྟར་ཡང་ཁོ་ནི་བདག་གི་ཡུན་རིང་འདྲིས་ནས་གཤིབས་པའི་ཁ་བརྡ་བྱ་
ཡུལ་གཅིག་པུ་དེའོ། ། “ཁྱོད་བདག་གི་རིགས་མཐུན་གཅིག་པུ་དེ་ཨེ་ཡིན། ཁྱོད་ཀྱིས་རང་
ཉིད་ཀྱི་ཐབས་ལ་བརྟེན་ནམ། ཁྱོད་བྱ་བ་ཅི་ཡང་ལམ་ལྷོངས་མ་བྱུང་བར་ངོ་ཚའམ། ལྟོས།
286གཟུགས་འགྱུར་ཟིན་ཐོ།
བདག་ཡི་
བདག་ཀྱང་ཁྱོད་དང་འདྲ་སྟེ། ཁེར་རྐྱང་དུ་གྱར་དུས་ངུ་འབོད་ཆེན་པོ་བྱའོ། །ཤོག སུག་པ་
གཤིབས་ནས་བསྡད་ན་སྐྱིད།” ལན་རེར་བདག་གིས་དེ་ལྟར་སེམས་ཀྱིན་ཁོར་ཐེངས་མང་
ཅེར་མྱོང་། ཁོས་བདག་ལ་ཅི་ཡང་མི་ལྟ། མིག་མདངས་ཀྱང་ཤིན་ཏུ་ཉོབ་ཅིང་། བདག་གིས་
གློ་བུར་དུ་མི་སྨྲ་བའི་རྟུལ་ཞུགས་འཆང་བར་གྱ་ཚོམ་གྱིས་བསྣད་སོང་། ཡང་ན། དེ་ལྟའི་
མིག་མདངས་ནི་བདག་ལ་འདྲི་བ་འདོན་སྟངས་ཀྱི་རིགས་ཤིག་ཀྱང་ཡིན་སྲིད།
ཆད་ཀྱི་གནས་སུ་གྱར་བ་ནི་ཁོ་བདག་ལ་ཡི་ཐང་ཆད་པའི་ཚུལ་ལྟར་རོ། །ཅི་སྟེ་བདག་ན་
སོ་གཞོན་ཞིང་། གནད་དོན་གྱི་རྟིང་ཁ་ལོན་མཁན་ཞིག་ཡིན་ཚེ། སྐད་མགོ་མཐོན་པོས་
འདྲི་སྲིད། ཡང་ན། ཁ་རོག་གེར་བསྡད་ན་ལེགས་སམ། ཐམས་ཅད་ཀྱིས་མི་སྨྲ་བའི་རྟུལ་
ཞུགས་མ་འཆང་ངམ། བདག་གིས་འདི་ཀོ་ཐམས་ཅད་རང་གི་རིགས་མཐུན་ཡིན་པར་ཡིད་
མི་རྟོན་པ་ཅིའི་ཕྱིར། བདག་གིས་རྣམ་པ་ཀུན་ཏུ་དེ་ལྟའི་ཞིབ་འཇུག་བརྩམས་པ་གང་ཞིག
ཁོ་ཚོའི་གྲུབ་འབྲས་ཕྲན་ཚེགས་དང་བསྟུན་ཏེ་ཡོད་ཚད་གཏིང་བརྗེད་ཀྱི་དབང་དུ་གྱུར།
དེ་བཞིན་འདས་པའི་དུས་རབས་ཀྱི་སྡུག་གི་མུན་པའམ། ཡང་ན། ད་ལྟའི་དུས་རབས་ཀྱི་
འགྲན་རྩོད་ཀློང་ནས་ཁོ་ཚོ་རྙེད་མི་བཏུབ། གང་དག་བདག་གི་རིགས་མཐུན་ལོས་ཡིན། ཁོ་
ཚོས་རང་རང་གི་རྩོལ་བར་བརྟེན་མོད། ངལ་བ་འབྲས་མེད་ཀྱི་ཡུལ་དུ་གྱུར། དེ་ལྟར་
ཐམས་ཅད་ཁ་རོག་གེར་སྡོད་པའམ། ཡང་ན། ཚིག་གི་ཉོག་བཤད་ལམ་ནས་རྩོད་རྒྱུར་
རྫོགས་མཐའ་མེད། འདི་ཀོ་ཐམས་ཅད་ཡི་ཆད་ཀྱི་གནས་སུ་གྱར་བའི་ཞིབ་འཇུག་འདིས་
བལྟམས་པའང་ཡིན་སྲིད། དེ་ལྟར་ན་བདག་ཀྱང་ཁྱི་ཚོགས་ལས་བྲལ་ཏེ་རང་ཉིད་ཁེར་
རྐྱང་དུ་སྡོད་མི་དགོས། བྱིས་བློའི་ཚུལ་གྱིས་ཁྱི་ཚོགས་ཀྱི་གྲལ་ནས་སྐྲོད་དོན་མེད། ཤེས་
རབ་ནི་རྩ་བ་སྟེ། སོམ་ཉིའི་དྲ་བ་གཅོད་ཅིང་། རྨོངས་པའི་མུན་པ་སེལ་ལོ། །ལྡོག་ན་ཅོལ་
ཆུང་བྱིས་པའི་རང་རྟགས་ལས་མ་འདས་སོ། །
བསམ་ཚུལ་འདི་དག་ལ་བདག་གི་ཁྱིམ་མཚེས་ཀྱི་བག་ཆགས་ཟབ་པས། གང་དེས་
287འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བདག་རྨོངས་ཤིང་། ཡི་ཆད་ཀྱི་གནས་སུ་གྱར་བ་སྟེ། ཁོ་ནི་སྤྲོ་བ་འབུམ་གྱིས་མྱོས་པ་གང་
ཞིག རང་གི་མངའ་ཁོངས་སུ་ང་རོ་སྒྲོག་ཅིང་། ལན་རེར་གླུའང་ལེན་ནོ། །བདག་ནི་ཤིན་
ཏུ་སུན་ནོ། །མཐའ་མཇུག་གི་འབྲེལ་བ་འདི་ཡང་དོར་ན་ལེགས་སོ། །ད་ནི་རྨི་ལམ་རབ་རིབ་
རྨིས་མགོ་རྩོམ་མི་འདོད།
ཐམས་ཅད་ཀྱིས་རང་ཉིད་ཇི་འདྲའི་དཔའ་སྤོབས་དང་ལྡན་པར་
རློམ་མོད། ཁྱི་དང་ཁྱིའི་འབྲེལ་འདྲིས་ལས་དེ་ལྟའི་རྨི་ལམ་འཁྲུངས་མི་སྲིད། བདག་ནི་སེ་
གོལ་གཏོགས་པའི་མི་ཚེ་འདི་ཞིབ་འཇུག་ཏུ་བཀོལ་འདོད། ཅི་སྟེ་གང་དེ་ད་དུང་ཡོང་ན།
བདག་གིས་གཉིད་དུ་ཡུར་ཁུལ་བྱས་ཆོག དེའི་ཕྱིར་ཁོས་བདག་ནམ་ཡང་འཚོལ་མི་སྲིད།
བདག་གི་ཞིབ་འཇུག་ལ་རྙོག་དྲ་ཕྲད་སོང་། བདག་ལ་སྔར་གྱི་སྟོབས་ཤུགས་དེ་མི་
མངའ་བས་འགུལ་བ་ཙམ་གྱིས་དུབ་པར་གྱུར་ཏོ། །ད་ནི་སྔོན་ལྟར་མ་ཡིན་པར་འགུལ་མེད་
ཐེར་ཟུག་ཚུལ་གྱིས་གནས་སོ། །བདག་གིས “ས་ཞིང་ནས་བདག་ཅག་ལ་ཟ་མ་ཇི་ལྟར་
རག” ཅེས་པའི་ཞིབ་འཇུག་གི་བརྗོད་གཞི་དེ་དྲན་འོངས། དེ་དུས་བདག་འབངས་ཕལ་
པའི་ཁྲོད་དུ་འཚོའོ། །རྔ་ཇི་ལྟར་བརྡུངས་ན་འཆམ་དེ་ལྟར་བརྒྱབ་སྟེ་བདག་ནི་ཞིབ་འཇུག་
གི་དཔང་པོར་གྱུར་ན་སྙམ། འདི་ནི་ཐམས་ཅད་ཀྱི་གནད་ཀ་སྟེ། བདག་ལ་འབངས་ཕལ་
པའི་ཚུར་སྣང་གི་བག་ཆགས་ཟབ་མོ་ཐེབས་འདོད། བྱེ་བྲག་ཏུ་བདག་ལ་ཡར་སྐུལ་ཆེན་པོ་
ཐེབས། འོན་ཏེ་ད་ལྟ་ཁྱི་ཚོགས་ནས་བྲལ་ཏེ་ཁེར་འགྲོ་ཁེར་འདུག་གི་བདག་ལྟ་བུར་
བསམས་ན། རྨི་ལམ་སྒྱུ་མའི་ཚུལ་ལས་མ་འདས་སོ། །དེ་དུས་བདག་གི་བློ་དཀྱེལ་ཡངས་
ཤིང་། ཅི་ཡང་བསམ་ཕོད་པ་གང་ཞིག ཅི་ཡང་བསྒྲུབ་ཕོད་པ་ཅིག་གོ །ལན་རེར་ཁྱི་
ཚོགས་ཀྱི་བླང་བྱ་དང་འགལ་བའི་བྱ་བའང་བསྒྲུབས། སྐབས་དེའི་དཔང་པོས་འདི་ཀོ་
ཐམས་ཅད་འཛེམ་བྱར་བརྩིས་ནས་ཕྱིར་དྲན་བྱའོ། །ཚན་རིག་གིས་ནམ་ཡང་རྫོགས་
མཐའ་མེད་པའི་ཆེད་ལས་ལ་ཁ་ཕྱོགས་མོད། བསམས་ཤིང་བསམས་ན་ལན་འཚོལ་སྟངས་
ཤིན་ཏུ་སྟབས་བདེའོ། །གཙོ་བོ་ནི་ས་ཞིང་གིས་བདག་ཅག་ལ་ཟ་མ་མཁོ་སྤྲོད་བྱ་བའི་སྔོན་
288གཟུགས་འགྱུར་ཟིན་ཐོ།
འགྲོའི་ཆ་རྐྱེན་གཏན་ཁེལ་བྱས། དེ་ནས་ཕུན་སུམ་ཚོགས་པའི་ཟ་མ་ཇི་ལྟར་རག་ཐབས་
བསྟན་པའོ། །ས་ཞིང་གིས་བདག་ཅག་ལ་ཟ་མ་མཁོ་སྤྲོད་བྱ་བ་ཡོངས་གྲགས་ཀྱི་གཏམ་སྟེ།
སུ་ཞིག་གིས་གྱ་ཚོམ་ཅི་ཡང་མི་དགོས་པར་རྟོགས་སླའོ། །འདི་ནི་ཟེར་སྒྲོས་ལྟར་ཡིན་ན་
ཞིབ་འཇུག་གཉེར་མི་དགོས། རྒྱུན་གཏན་གྱི་གནས་ཚུལ་ལ་བརྩིས་ནའང་ཆོག ཅི་སྟེ་
ཐམས་ཅད་ཀྱིས་བདག་ལྟར་བྱ་བ་ཅི་ཡང་མི་སྒྲུབ་པ་གང་ཞིག མཇུག་མ་བརླ་བར་དུ་
བཅུག་ནས་ཉལ་ཚེ་ངལ་བ་འབྲས་མེད་དུ་འགྱུར་སྲིད། དེའི་ཕྱིར་སྔོན་འགྲོའི་ཆ་རྐྱེན་ནི་
མཐའ་འབྲས་རྣལ་མ་སྟེ། ས་ཞིང་སྒང་ནས་ཟ་མ་རྙེད་སྲིད། ཡང་ན། དེ་ལྟར་མིན་ཡང་སྲིད།
ཚན་རིག་གི་དྲི་མས་ནོགས་པའི་སྤུན་ཟླ་ཤིན་ཏུ་ཉུང་བ་སྨོས་ཅི་དགོས། ཅིའི་ཕྱིར་ཞེ་ན། ལྟ་
ཞིབ་ནན་པོ་དང་། ཞིབ་འདང་ཟབ་པོ་མ་བརྒྱབ་ནའང་། ཚན་རིག་གི་ཁེབས་ཚད་ཉིན་རེ་
བཞིན་གཞི་རྒྱ་ཆེ་རུ་འགྲོ་བ་རྟོགས་སླ་བས་སོ། །ས་ཞིང་སྒང་གི་ཟ་མ་ཐམས་ཅད་གནམ་
ནས་ཟག་པ་མིན། རྩ་བ་ནི་བདག་ཅག་གི་ཡན་ལག་གི་དབང་པོ་བདེ་ཞིང་། སྲེད་པའི་
འགྲམ་ཆུ་ལྡང་བས་གནམ་ནས་མ་ཟག་པའི་སྔོན་འགྲོར་བདག་ཅག་ལ་དབང་ངོ་། །ཚུལ་དེ་
ནི་བདག་གིས་ཚན་རིག་དང་འགལ་བ་ལྟག་སྤྲོད་བྱས་པ་མིན། ཟ་མ་སྔར་བཞིན་ས་ཞིང་
ལས་ཐོབ་པ་ལོས་ཡིན། བྱེ་བྲག་ཏུ་ས་ཞིང་གིས་མཁོ་སྤྲོད་བྱས་པའམ། ཡང་ན། ལས་ཀྱི་
བསྐོས་ཐང་ལྟར་ཁག་གཅིག་གནམ་ནས་ཟག་པ་དབྱེ་འབྱེད་དཀའ། ཚན་རིག་ལྟར་ན། ས་
ཞིང་རྨོ་འདེབས་དང་། དྲོད་གཤེར་སོགས་ཀྱི་མཐུན་རྐྱེན་ལས་ཟ་མ་འབྱུང་བ་ཁ་ཚོན་
གཅོད་དོ། །དེའི་ཕྱིར་གནད་འདིར་ཞིབ་འཇུག་གི་དགོས་པ་མེད་པ་འདྲ། འཇིག་རྟེན་ཁ་
དཔེར་ཡང་། ལག་པར་ཤ་ཡོད་ན། །ནམ་མཁར་བྱ་ལྡིང་ཞེས་གྲགས་སོ། །འོན་ཏེ་བདག་གིས་
བསམས་ན། ཚན་རིག་གིས་མི་མངོན་པའི་ཚུལ་གྱིས་ཆ་ཤས་ལ་ཞིབ་འཇུག་བྱས་སོ། །གང་
ལགས་ཤེ་ན། ཟ་མ་འཐོབ་ཐབས་གཉིས་ཏེ། ས་ཞིང་རྨོ་འདེབས་དང་། དྲོད་གཤེར་སོགས་
ཀྱི་མཐུན་རྐྱེན་ནོ། །ཕྱི་མ་ནི་སོ་ནམ་པའི་སྔགས་དང་། བྲོ་གར། རོལ་མོ་ལྟ་བུའོ། །དབྱེ་
289འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འབྱེད་རིགས་འདི་འཐུས་སྒོ་མི་ཚང་ཡང་། རྣམ་འབྱེད་གསལ་ལོ། །བདག་གིས་རིགས་
དགར་སྟངས་ཀྱང་དེ་ལས་མ་འདས་སོ། །ས་ཞིང་རྨོ་འདེབས་ནི་ཉེར་ལེན་གྱི་རྒྱུ་དང་།
སྔགས་དང་། བྲོ་གར། རོལ་མོ་ནི་ལྷན་ཅིག་བྱེད་རྐྱེན་ནོ། །ཟ་མ་གནམ་ནས་ཟག་པ་རྒྱུ་
འབྲས་གོ་ཟློག་པའི་ཚུལ་ལོ། །གཙོ་བོ་ཟ་མ་གནམ་ནས་མི་ཟག་པ་འཇིག་རྟེན་གྱི་ཆོས་ཉིད་
དོ། །བདག་གིས་སྲོལ་རྒྱུན་གྱི་མཁའ་དབུགས་ཀློང་ནས་འབངས་ཕལ་པ་ཐམས་ཅད་ཀྱིས་
ཚན་རིག་གི་ལྟ་བར་ཡོ་བསྲང་བྱ་འདོད། དེའང་གང་དག་དང་འགལ་བ་ལྟག་སྤྲོད་མི་ཡོང་
བའི་ཕྱིར་རོ། །ཅི་སྟེ་ཚན་རིག་གི་ལམ་སྲོལ་ལྟར་ན། ཆོ་ག་འདི་དག་ས་ཞིང་གི་ཕྱིར་སྤེལ་ན།
དེ་ལྟའི་མཛད་སྒོ་ས་གཞི་ཨ་མའི་བྲང་ཁར་གཉེར་ལོས་དགོས། དཔེར་ན། སྔགས་དང་། བྲོ་
གར། རོལ་མོ་ལྟ་བུའོ། །དེ་ལྟ་དེ་ལྟར་རོ། །ཚན་རིག་གི་ཞིང་ཁམས་རང་དབང་ཤིན་ཏུ་ཆེ་ན།
ལམ་སྲོལ་ལ་བཀུར་བཟོས་ཆེན་པོས་དགེ་མཚན་དང་ལེན་བྱོས། དེ་ལྟར་ན་དགོས་འདོད་
ཀུན་འབྱུང་རང་སར་སྨིན་སྲིད་པ་སྟེ། འཚོ་གནས་ཀྱི་ཐབས་ལམ་ལེགས་པོ་འཐོབ་སྲིད།
བདག་ནི་ཚན་རིག་ལ་རྒྱུས་མངའ་མི་ཟབ། རྩ་བའི་ཆར་མཁས་པ་ཚོས་སྤྲོ་སེམས་འཁོལ་
པོས་འབངས་ཕལ་པས་གནམ་ལ་དམོད་ཚིག་འཕེན་པར་ཅི་ལྟར་བཟོད་ནུས། རང་རིགས་
ཀྱི་གནའ་བོའི་མི་རིགས་འདི་སྐྱོ་གླུ་ལེན་བཞིན་དུས་བདའ་བ་སྟེ། ས་ཞིང་དང་འབྲེལ་ཡོད་
ཀྱི་གནས་ལུགས་མང་པོ་ལྟག་རྒྱབ་ཏུ་བོར། ནམ་ཡང་སྤྲིན་པའི་ཅོད་པན་བཞེས་ནས་དབུ་
འཕང་མཐོན་པོར་སྙེག་གོ །བདག་གིས་འགལ་བ་དེ་དག་ལས་རང་གི་རིག་པ་སྐྱེ་འདོད།
རྟག་ཏུ་ཚན་རིག་གི་གཞུང་ལུགས་སུ་གསལ་བ་ལྟར། འབྲས་བུའི་མགོ་བོ་དུད་པའི་སྟོན་ཀ་
འཆར་དུས་བདག་ས་ཞིང་སྒང་སྤྲོ་བས་བསྡད། བྲོ་གར་འཁྲབ། ལུས་ཀྱི་ས་རྡུལ་སེལ། ཡང་
ན། ལྟག་པ་བསྙལ་ཏེ་ས་ཞིང་དང་ཁ་ཐག་ཇེ་ཉེར་འགྱུར་ཐབས་ལ་འབད། བདག་གིས་ས་
དོང་ཞིག་ཀྱང་བྲུས་ཏེ་སྦུ་གུ་ཕྲ་མོ་བརྒྱུད་ནས་ས་གཞི་ཨ་མར་གླུ་དབྱངས་བླངས། དེ་ལྟར་ན་
བདག་གི་གམ་དང་། ཐག་ཉེའི་ཁྱི་ཚོགས་ཀྱིས་ནམ་ཡང་ཐོས་མི་བཏུབ། བདག་གི་ཞིབ་
290གཟུགས་འགྱུར་ཟིན་ཐོ།
འཇུག་གི་འབྲས་བུ་ཤིན་ཏུ་དམན། ལན་རེར་ཟ་མའང་མ་རག སྤྱིར་རང་ཉིད་གསོན་པོར
གནས་པ་ཙམ་གྱིས་དགའ་འབོད་བྱའོ། །བདག་གི་དེ་ལྟའི་འཁྲབ་སྟོན་མཚར་སྣང་ཅན་དེས་
ཐམས་ཅད་རྨོངས་པ་འདྲ། དུས་ཕྱིས་འཁྲབ་སྟོན་དེའི་གནད་ཀ་སྟེ། བདག་གིས་དགའ་
འབོད་དང་། མཆོང་ལྡིང་ཅི་ཡང་མ་བྱས། བདག་གིས་ཁྱི་དར་མ་ཞིག་གི་སྔར་མེད་ཀྱི་རྩོལ་
བར་བརྟེན་ཅིང་། ཞིབ་འཇུག་གི་ཆར་རྒྱུས་ལོན་ཞིབ་ཕྲ་བྱས་ཏེ་གོལ་ལམ་དུ་འཕྱན་པའི་
སྐྱོན་གྱི་ཆ་དག་བསལ། གནས་སྐབས་འདིར་ཚན་རིག་གིས་དབུལ་བ་ནི་བཀག་རྡོ་ཆེན་པོ་
ཞིག་གོ །བདག་གིས་གནས་འདིར་ཞིབ་ཆ་དོད་པོས་བདེན་དཔང་བྱས་པ་སྟེ། དཔེར་ན། ཟ་
མ་མི་འཐོབ་པའི་རྩ་བ་ནི་བདག་གིས་ཚོད་ལྟ་བྱས་པའི་རྐྱེན་གྱིས་མ་ཡིན་པ་གང་ཞིག
ཚན་རིག་དང་མི་མཐུན་པའི་ས་ཞིང་རྨོ་འདེབས་བྱས་པས་ཨེ་ཡིན། དོན་དམ་དུ་དེ་ལྟར་
ལགས་ན། བདག་གི་སྒྲུབ་བྱེད་ཡོད་ཚད་རྟགས་དང་མཚན་མས་དབེན་སོང་། ཅི་སྟེ་ས་ཞིང་
རྨོ་འདེབས་མ་བྱས་པར་ལྷའི་གསོལ་རས་ལ་རེ་བའི་ཆོ་གས་ཟ་མ་གནམ་ནས་ཟག་ན། རྩོལ་
བ་དཔྱིས་ཕྱིན་པ་རྩོམ་མཁན་ནི་རྟུལ་བའི་རང་བཞིན་ཅན་ཨེ་ཡིན། བདག་གིས་ཀྱང་དེ་
ལྟའི་ཚོད་ལྟ་བརྩམས་མྱོང་། འོན་ཏེ་ཡིད་རྟོན་བརྟན་པོ་དང་། ཚོད་ལྟའི་མཐུན་རྐྱེན་མ་
རྫོགས་པས་ལན་སོང་། ཅི་སྟེ་ལོག་ལྟ་ཅན་ཁག་གཅིག་གིས་གནས་ལུགས་ཀྱིས་དབུལ་བའི་
གནོད་བྱེད་འཕེན་སྲིད་མོད། ཞིང་ལ་དྲོད་གཤེར་ལྡན་ཚེ་རྨོ་དགོས་པ་ཚན་རིག་དང་མཐུན་
པའི་གནས་ལུགས་གཡོལ་ཐབས་མེད་པ་ཞིག་གོ །བདག་གི་ཚོད་ལྟ་ཁག་གཅིག་མཚར་སྣང་
གི་ཡུལ་ལས་མ་འདས་མོད། ལམ་ལྷོངས་བྱུང་ཞིང་། དུས་ཕྱིས་སྙན་པའི་གྲགས་པས་ཁྱབ་
བོ། །ནམ་རྒྱུན་ཐམས་ཅད་ཀྱིས་བར་སྣང་ནས་ཟ་མ་འཛིན་ནོ། །བདག་གིས་ཟ་མ་བར་སྣང་
ནས་ལྷུང་དུ་མི་འཇུག་པ་གང་ཞིག གནམ་ནས་ཟག་ཀྱང་འཛིན་མི་འདོད། དེའི་ཕྱིར་
བདག་གིས་རྟག་ཏུ་ཟ་མ་ཟག་དུས་ཡར་ལྡིང་ཞིང་། བར་སྣང་ནས་ཟ་མ་ལྷུང་བར་ལྟ་བར་
དགའ། དེ་ནས་ཁོང་ཁྲོ་དང་བཅས་སྐད་ཅིག་མར་བཟུང་ངོ་། །དེ་ནི་ལྟོགས་རླུང་ངམ། ཡང་
291འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ན། ཡི་ཆད་ཀྱིས་བསྣད་པའི་ཚུལ་ཅི་ཡང་ཡིན་སྲིད། འོན་ཏེ་བྱ་བ་བྱེ་བྲག་པའི་གནས་བབ་
ཏུ་མཚར་སྣང་གཞན་ཏེ། ཟ་མ་ས་ལ་མི་ལྷུང་བ་གང་ཞིག བདག་དང་ལྷན་ཅིག་ཡར་ལྡིང་
ངོ་། །ཟས་འཚོལ་མཁན་ཡང་བཀྲེས་ལྟོགས་ཀྱིས་མནར་བ་ཤ་སྟག་གོ །ཟས་འཚོལ་མཁན་
དང་ཁ་ཐག་མི་རིང་མོད།
ཟ་མ་ཐམས་ཅད་སྐད་ཅིག་མར་གར་སོང་ཆ་མེད་དུ་ཡལ་བའམ།
ཡང་ན། འདི་ནི་རྒྱུན་ལྡན་གྱི་སྣང་ཚུལ་ཞིག་སྟེ། བདག་ནི་ཟས་ཀྱི་དང་གས་སྐུལ་བས་ཚོད་
ལྟ་མཚམས་བཞག དེ་ལྟར་ཟ་མ་དག་ཁམ་གང་གི་ཚུལ་དུ་མིད་དོ། །ཅི་ལྟར་ཡང་དེ་དུས་
བདག་སེམས་པ་ཤིན་ཏུ་སྐྱིད། མཐའ་འཁོར་ནས་སྤུན་ཟླ་ཚོའི་སྐད་ཆ་ཤབ་ཤུབ་ཀྱང་ཐོས།
དེ་ལྟར་ཐམས་ཅད་ཀྱིས་དོགས་མི་བདེ་བའི་མིག་ཟུང་བདག་ལ་ཅེར་ཏེ་སྣང་འཇོག་གི་
མགོ་བརྩམས། ཆ་རྒྱུས་ཡོད་མེད་ཅི་ལྟར་ཡང་ཐམས་ཅད་ཀྱིས་སྔར་ལས་ལྷག་པའི་མོས་
གུས་བཅངས། གང་དག་གི་མིག་ཟུང་ལས་གྲོགས་ཀྱི་སྐྱོར་ཡའི་འོད་སྣང་འཕྲོའོ། །དཔེར་ན།
བདག་གི་གཉོམ་དུངས་དུངས་ཀྱི་མིག་མདངས་ལྟར་རོ། །ད་ལྟ་བདག་གིས་འདུན་པ་ཅི་
ཡང་འཆང་མི་འདོད། བདག་འདོད་བློ་ཡོངས་སུ་ཚིམ་སོང་། བདག་གིས་དུས་ཕྱིས་ཁྱི་
ཚོགས་དང་ལྷན་ཅིག་ཤེས་པ་ལྟར་ན། དེ་ལྟའི་ཚོད་ལྟ་ཚན་རིག་གི་ཟིན་ཐོར་སྔར་ནས་
བཀོད་ཅིང་། གྲུབ་འབྲས་ཀྱང་བདག་ལས་གཡུར་དུ་ཟ་བ་སྨིན་པར་སྐད། ཚོད་ལྟའི་བརྒྱུད་
རིམ་ཤིན་ཏུ་ནན་པས་ཡུན་རིང་མ་གཉེར། མ་གཞིར་ཚན་རིག་གི་བྱ་གཞག་ཐོག་དོན་སྙིང་
ཅི་ཡང་མེད་ན་བསྐྱར་ཟློས་ཀྱིས་གཉེར་རྒྱུའི་དགོས་པས་དབེན་ནོ། །སྤྱིར་ཐམས་ཅད་ཀྱིས་
ཡོངས་གྲགས་ཀྱི་བྱ་བ་ཞིག་ར་སྤྲོད་བྱ་ཕྱིར་ཏེ། དེའང་ཟ་མ་གནམ་ནས་ཞིང་ཁར་འདྲོང་
པོའམ། འཁྱོག་པོ་སོགས་ཚུལ་ཇི་ལྟ་བུས་ཟག་ཚུལ་ལོ། །དེ་ནི་བདག་གི་སྐབས་དེའི་ཞིབ་
འཇུག་གི་གནས་ཚུལ་ལོ། །དེ་དུས་བདག་ནི་དཔའ་སྤོབས་དང་ལྡན་པ་སྟེ། ན་སོ་ཤིན་ཏུ་
དར་བས་སོ། །འདིའང་བདག་གི་ཚེ་གང་གི་གཡུར་ཟའི་གྲུབ་འབྲས་ཉག་གཅིག་གོ །བདག་
ནི་ཚན་རིག་གིས་དེ་ལྟའི་ཚོད་ལྟར་དམའ་ཕབ་པར་ཡིད་མི་རྟོན། འོན་ཏེ་རྩ་བ་ནི་ཡིད་
292གཟུགས་འགྱུར་ཟིན་ཐོ།
རྟོན་གྱི་ཕྱིར་མིན་པ་གང་ཞིག དཔང་རྟགས་ལ་རག་ལས་ན། བདག་གིས་དཔང་རྟགས་
ལམ་ནས་ཐོག་མའི་ཚོད་ལྟ་མཚར་སྣང་ཅན་འདིའི་གྲུབ་ཆ་མངོན་པར་བྱས་ཏེ་དེ་ཉིད་ཞིབ་
འཇུག་གི་ལྟེ་བར་འགྱུར་འདོད། བདག་གིས་རིགས་སྒྲུབ་བྱ་འདོད་པ་ནི་འདི་ལྟ་སྟེ། བདག་
གིས་ཟ་མར་གཡོལ་དུས་གནམ་ནས་ཞིང་ཁར་ཟག་པ་མིན་པ་གང་ཞིག དེ་དག་བདག་གི་
ལྟག་རྒྱབ་ནས་སྙེག་བཞིན་པ་དེའོ། །འོན་ཏེ་དེ་ལྟའི་ཚོད་ལྟ་གཉེར་ཐབས་བྲལ་བ་སྨོས་ཅི་
དགོས། བདག་གིས་མིག་མདུན་གྱི་ཟ་མར་ལྟ་ཞོར་ཚན་རིག་ཚོད་ལྟ་གཉེར། འདི་ནི་ཤིན་
ཏུ་སྒྲུབ་དཀའ་བའི་བྱ་བ་ཞིག་མ་ཡིན་ནམ། ད་ནི་བདག་གིས་ཐབས་ལམ་གཞན་ཏེ། རང་
ནུས་ཅི་ཡོད་ཀྱིས་ཟ་མ་སྤངས་སོ། །དུས་ཡུན་དེར་བདག་གིས་ཟ་མ་ཅི་རིགས་ཀྱི་བསླུ་བྲིད་
ངེས་པར་དུ་ལྡོག་ལོས་དགོས། ཅི་སྟེ་བདག་གིས་འགྲོ་འདུག་སྟབས་བདེ་གང་ཞིག ཉིན་
མཚན་རྟག་ཀུན་ཏུ་མིག་བཙུམས་ནས་ལུས་སེམས་གསོས། སར་ཟག་པའང་མི་འཐུ། བར་
སྣང་ནས་ཀྱང་མི་འཛིན་པར་ཁ་ཚོན་གཅོད་ཐབས་བྲལ། འོན་ཏེ་བདག་གིས་ལྐོག་ཏུ་རེ་
སྟོང་བཅངས་པ་གང་ཞིག ཞིང་ཁར་ཆུ་ལུད་དྲོད་གཤེར་ལྡན་མི་དགོས་པར་སྔགས་དང་།
རོལ་མོའི་ནུས་པས་ཟ་མ་གནམ་ནས་ཟག་སྟེ་ས་ཞིང་ཡོད་མེད་ཅི་ལྟར་ཡང་། བདག་གི་སོ་
གསེང་ཞག་ཚིལ་གྱིས་བསྐངས་པ་དེའོ། །དོན་དམ་དུ་དེ་ལྟར་ཡིན་སྲིད་ན། འདི་ནི་ཚན་
རིག་ལ་སུན་ཕྱུངས་ཚུལ་ཞིག་སྟེ། སྟེས་དབང་གི་བྱ་བར་དམིགས་པའི་བསམ་སྟངས་ཤིག་
གོ །འོན་ཏེ་ཐམས་ཅད་སྟེས་དབང་ལ་མནོ་བའི་འབངས་ཕལ་པར་ཅི་ཞིག་སྨྲས་ན་ལེགས་
སམ། འདི་ནི་ལོ་རྒྱུས་ཐོག་གྲགས་པའི་དམིགས་བསལ་གྱི་གནས་ཚུལ་བྱེ་བྲག་ཅིག་དང་
གཏན་ནས་མི་འདྲ། དཔེར་ན། ཁྱི་ཞིག་ནད་ཀྱིས་མནར་བའམ། སེམས་པ་སྐྱོ་ཡུས་ཀྱིས་
བསྣད་པའི་གནས་སྐབས་སུ་ཟ་མ་འཚོལ་བའམ། ཡང་ན། ཟ་འདོད་པའི་དང་ག་ཅི་ཡང་
མེད་མོད། ཁྱི་ཚོགས་ཐུན་མོང་གི་སྔགས་ཀྱི་ནུས་པས་ཟ་མ་ནད་པའི་ཁ་ནང་དུ་ཟག་པ་
ལྟར་རོ། །བདག་ནི་ལུས་སྟོབས་རྒྱས་ཤིང་། གཟུགས་གཞི་བདེ་ཐང་ཡིན་པ་གང་ཞིག ཟས་
293འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཀྱི་དང་གའང་ཤིན་ཏུ་ཆེ། ཐ་ན། ཉིན་གང་བཟའ་རྒྱུ་ཁོ་ན་ཡིད་དུ་འཁོར་རོ། །ཐམས་ཅད་
ཀྱིས་བདག་ལ་ཡིད་རྟོན་མིན་ཅི་ལྟར་ཡང་། བདག་གིས་རང་འགུལ་ངང་ལྟོགས་སྒོམ་རྒྱག་
འདོད། མ་གཞིར་བདག་ལ་ཟ་མ་འཐོབ་བྱེད་ཀྱི་ནུས་པ་མཆིས་པ་གང་ཞིག རང་ཉིད་ཀྱི་
རྩོལ་བས་འཐོབ་འདོད་པས་ཁྱི་ཚོགས་ཀྱི་རོགས་རམ་ཅི་ཡང་མི་མཁོའོ། །ཐ་ན། ཁོ་ཚོས་
རོགས་རམ་བྱ་རྒྱུའི་འདུན་པ་འགོག་འདོད། བདག་ཡུལ་མཐའི་འཁྲི་ཤིང་གི་ཚལ་དུ་
གནས་བཅས་སོ། །གནས་འདིར་བཟའ་བཏུང་གི་སྐོར་མི་གླེང་། ཟ་མ་ལྡད་པའམ། རུས་པ་
འཆའ་བའི་སྒྲའང་མི་ཐོས། བདག་གིས་ཟ་མ་རྒྱགས་ཚད་བཟས་ཏེ་རྟག་ཏུ་སྐྱིད་པོའི་
གཉིད་དུ་ཡུར། ཅི་ལྟར་ཡང་མིག་འཚུམ་ཐེངས་ཤིག་གིས་ལོ་ཟླ་འདི་ལྟར་འདས་ན་སྙམ་པ་
སྟེ། ཟ་མ་མ་རག་ན་ཉིན་མོ་ལོ་ལས་རིང་བས་སོ། །བདག་འཁྱུག་ཙམ་ཞིག་གཉིད་ན་ཅི་
འདྲའི་དགའ་ཨང་། འོན་ཏེ་གཉིད་དུ་ཡུར་མི་རུང་། འདི་ནི་ཤིན་ཏུ་དཀའ་བའི་བྱ་བ་ཞིག་
སྟེ། བདག་གིས་སྔགས་འདོན་དགོས་པ་གང་ཞིག ཟ་མ་གནམ་ནས་ཟག་པར་ལྟ་དགོས་
པས་སོ། །ཡང་ན། བདག་གཉིད་ན་ཅི་མ་རུང་སྟེ། ཉལ་ན་ལྟོགས་སྒོམ་གྱི་གདུང་བས་མནར་
དགོས་དོན་མེད་པས་སོ། །དེའི་ཕྱིར་བདག་གིས་གཉིད་ཉལ་རྒྱུའི་དུས་ཚོད་བཀོད་སྒྲིག་
མང་ཙམ་བྱས། འོན་ཏེ་གཉིད་འཁྱུག་ཙམ་ལས་ཁུག་གི་མི་འདུག བདག་ལ་ཐབས་ཤིག་
རྙེད་པ་སྟེ། སྔས་མགོ་ལྕུག་ཕྲན་ལ་བརྟེན་པས་གཉིད་ཡུན་རིང་ན་ཆག་ཚེ་སད་དོ། །བདག་
དེ་ལྟར་གཉིད་མ་སད་དང་བཅས་ལན་རེར་གཉིད་ཅིང་། ལན་རེར་སད་དོ། །ལན་རེར་རྨིས་
ཤིང་། ལན་རེར་སྔགས་འདོན་ནོ། །ཐོག་མར་གནས་ཚུལ་ཅི་ཡང་མ་ལྷགས། ཐམས་ཅད་
ལྷིང་འཇགས་ཀྱི་ཚུལ་ལས་མ་འདས། བདག་གི་སེམས་ཁྲལ་ཉག་གཅིག་སྟེ། ཁྱི་ཚོགས་
ཀྱིས་བདག་ཡན་པ་རྟོགས་ཚེ། ཁྱུར་བཅུག་ནས་འགལ་རྐྱེན་བཟོས་ན་སྙམ་པ་དེའོ། །དེ་
བཞིན་ཚན་རིག་གིས་གནས་འདི་འབྲོག་སྟོང་ཞིག་ཏུ་ཁས་འཆེས་མོད། ཞིང་ལ་དྲོད་
གཤེར་ལྡན་ཚེ་ལོ་ཏོག་སྨིན་པ་ལྟར་སྟེས་དབང་ངང་ཟ་མས་གཏམས་ཤིང་། ཟ་མའི་དྲི་ཞིམ་
294གཟུགས་འགྱུར་ཟིན་ཐོ།
གྱིས་བདག་ལ་བསླུ་བྲིད་མི་ཐེབས་མི་སྲིད་དོ། །འོན་ཏེ་ད་ལྟའི་བར་སྣང་ཚུལ་རིགས་འདི་
མ་ལྷགས་པས་བདག་གིས་མུ་མཐུད་ལྟོགས་སྒོམ་རྒྱག་ཆོག བདག་ལ་སེམས་ཁྲལ་དེ་དག་
གིས་མནར་བ་ཙམ་ལས། ཐོག་མར་སྔར་བྱུང་མ་མྱོང་བའི་ལྷིང་འཇགས་ཀྱི་ཚོར་བས་སྦྲིད།
དོན་དམ་དུ་བདག་གིས་ཚན་རིག་ལ་སྙིགས་དོར་བཅུད་ལེན་གྱི་ལྟ་ཚུལ་བཟུང་མོད།
བདག་གི་སེམས་པ་སྤྲོ་བ་འབུམ་གྱིས་མྱོས། དེ་ནི་ཚན་རིག་པ་ཀུན་གྱིས་བསྔགས་བྱའི་
ཡུལ་དུ་གྱུར་པའི་ལྷིང་འཇགས་བྱ་བ་དེ་མིན་ནམ། རྨི་ལམ་དུ་བདག་ལ་ཚན་རིག་གི་
བསམ་ཤེས་ཐོབ། བདག་གི་ཞིབ་འཇུག་ལ་ཚན་རིག་གི་གོ་བབ་མི་དམན། བདག་གི་ཞིབ་
འཇུག་ལེགས་འགྲུབ་བྱུང་བའམ། གཡུར་ཟའི་གྲུབ་འབྲས་ཅི་འདྲ་ཐོབ་ནའང་། བདག་ཁྱི་
ཚོགས་ཀྱི་འཚོ་བ་ལས་ཕྱིར་སྐྲོད་གཏན་ནས་མ་བྱས། ཚན་རིག་གིས་བདག་ལ་གྲོགས་ཀྱི་
སྐྱོར་ཡའི་འདུ་ཤེས་བཅངས་སོ། །རང་ཉིད་ཀྱི་ཞིབ་འཇུག་གི་གྲུབ་འབྲས་ལ་འགྲེལ་བཤད་
རྒྱག་རྒྱུ་ནི་བདག་གི་དམ་བཅའ་ཡིན་པ་གང་ཞིག ཚན་རིག་མངོན་འགྱུར་གྱི་དན་རྟགས་
ཀྱང་ངོ་། །དེ་ལྟའི་སྐད་ཆས་བདག་ལ་སྤྲོ་སྣང་བརྟས། མ་གཞིར་བདག་གིས་དེ་སྔོན་གནོད
བྱེད་འཕེན་པར་འདོད་མོད། དེ་ནི་སྐྱག་སྦྲང་ཞིག་ལྟར་འབངས་ཕལ་པའི་གྱང་ལྡེབས་སུ་
བརྡབ་རྒྱུ་ལས་ཐབས་གཞན་ཅི་ཡོད། །ད་ལྟ་བདག་གིས་འབངས་ཕལ་པ་ཐམས་ཅད་དང་
ལེན་བྱས་པ་གང་ཞིག ཡུན་རིང་རེ་སྒུག་བྱས་པའི་ཁྱི་ཚོགས་དང་ལྷན་ཅིག་འདུས། དེ་དག
གིས་ཕྲག་སྟེང་ན་བཀུར་ཞིང་། བསྔགས་པ་ཆེན་པོ་ཐོབ་བོ། །འདི་ནི་ལྟོགས་སྒོམ་མ་བརྒྱབ་
པའི་སྔོན་འགྲོའི་ཕན་འབྲས་ངོ་མཚར་ཅན་ནོ། །བདག་གིས་བསམས་ན། རང་ཉིད་ལ་
གཡུར་ཟའི་གྲུབ་འབྲས་ཐོབ་པ་ནི་སེམས་འགུལ་དང་། སྙིང་རྗེའི་ཡུལ་ལས་མ་འདས་པར་
སྙམ། དེ་ལྟར་ལྷིང་འཇགས་ཀྱི་འཁྲི་ཤིང་ཚལ་དུ་དབང་མེད་དུ་ངུ་ཤོར་བྱུང་། དེ་ནི་ཅི་འདྲའི་
ཚེགས་ཆེ་བ་ཞིག་ཨང་། གང་ལགས་ཤེ་ན། བདག་གི་འདུན་པ་མ་ལུས་པ་གྲུབ་ཀྱང་། ཅིའི་
ཕྱིར་ངུ་བ་ནི་གླེན་པའི་རང་གཤིས་ཡིན་པས་སོ། །ཡང་ན། ཕལ་ཆེར་སྣང་བ་སྐྱིད་པོ་བྱུང་
295འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བས་ཀྱང་ཡིན་སྲིད། བདག་ནི་རྟག་ཏུ་ངུ་རྒྱུར་མི་དགའ། མ་གཞིར་རྟག་ཏུ་སྣང་བ་སྐྱིད་
དྲགས་དུས་ངུ་དབང་མེད་དུ་ཤོར་བ་བདག་གི་གཤིས་ལུགས་སོ། །ལར་འཇིག་རྟེན་ཁ་
དཔེར། སྐྱིད་ལ་ཁའི་ཉི་མ་ཞེས་གྲགས་ན། འདུན་པ་མ་ལུས་པ་ལྟོགས་སྒོམ་གྱིས་མནར་
བའི་ལོ་ཟླའི་འགྲོས་རིམ་ལྟར་འཇའ་ལྟར་ཡལ། མི་འགོར་བར་འཆར་ཡན་དང་། བརྩེ་བ་
ཡོད་ཚད་བོར་ཤུལ་ནས་དོན་ལྔ་སྣོད་དྲུག་གཙེས་པར་སྙམ་པའི་བཀྲེས་ལྟོགས་ཁོ་ན་ལུས་
སོ། ། “འདི་ལ་ལྟོགས་སྒོམ་ཨེ་ཟེར” བདག་གིས་དེ་ལྟར་ཆིག་ལབ་བརྒྱབ། བདག་གིས་དེ་
ལྟར་རང་ལ་ཡིད་རྟོན་ཕྱིར་ཡང་སེ་བྱས། བདག་དང་ལྟོགས་སྒོམ་ནི་ཁ་ཁ་སོ་སོ་སྟེ། བདག་
གིས་གྲོགས་ངན་ཐབས་ཀྱིས་དོར་བ་ལྟར་སྐད་ཅིག་མར་དོར་ཆོག
འོན་ཏེ་དོན་དམ་དུ་
གཞི་གཅིག་ཏུ་འདྲེས་པ་སྟེ། ངོ་བོ་དབྱེར་མ་མཆིས་སོ། །བདག་གིས་བཀྲེས་ལྟོགས་ལ“འདི་
ནི་ལྟོགས་སྒོམ་མོ” ཞེས་འགྲེལ་བཤད་རྒྱག་པ་ནི་ལྟོགས་སྒོམ་གྱིས་བདག་ལ་འཕྱ་དམོད་
བྱེད་ཚུལ་ལས་མ་འདས། ཡང་ན། འདི་ནི་དྲན་པས་ས་རྒྱ་མི་ཆོད་པའི་འདས་དོན་ཞིག་སྟེ།
ཡིད་དུ་དྲན་ན་ཁོང་འདར་རྒྱག་གོ །གང་ལགས་ཤེ་ན། སྐབས་དེར་བདག་གིས་མྱངས་པའི་
སྡུག་བསྔལ་ཁོ་ནས་མ་ཡིན། གཙོ་བོ་ནི་ཅི་ཡང་ལེགས་འགྲུབ་མ་བྱུང་བས་ལན་སོང་། ཅི་
སྟེ་བདག་ལ་འབྲས་བཟང་སྨིན་ན། ཅིའི་ཕྱིར་སེམས་པ་སྡུག་གིས་མནར་དགོས་ཏེ། ལྟོགས་
སྒོམ་ནི་བདག་གི་ཞིབ་འཇུག་གི་ཆེས་མཐའ་མའི་བྱེད་ཐབས་ལེགས་ཤོས་སུ་བརྩི་བས་
སོ། །རང་ལམ་ནི་ལྟོགས་སྒོམ་གྱིས་བཏོད་དོ། །ཅི་སྟེ་བདེན་པའི་ཕོ་བྲང་དུ་སླེབས་དགོས་ཚེ།
ལམ་དུ་གཡུར་ཟའི་གྲུབ་འབྲས་འཐོབ་དགོས། ལམ་ནི་ལྟོགས་སྒོམ་གྱི་ཆོ་ག་ཉག་གཅིག་
ཏུ་ཟད་དོ། །བདག་གིས་རང་དབང་སྒོས་ལོ་ཟླའི་འགྲོས་རིམ་ནི་ཚེགས་ཆེ་བའི་འགྲུལ་
བཞུད་ཅིག་ཏུ་སེམས་བཞིན་ཡོད། དེ་ལྟའི་ཚོད་ལྟ་ལས་ཐམས་ཅད་སླར་གསོན་ཐུབ་
པར་མི་ཚེ་ཆུད་འཛའ་སྲིད། བདག་གིས་ལྟོགས་སྒོམ་བརྒྱབ་པ་ནས་ད་བར་དར་མའི་
གནས་སྐབས་ཐམས་ཅད་འགོར་མོད། འདུན་པ་མངོན་གྱུར་ནི་ཉིན་མོའི་རྨི་ལམ་མོ། །
296གཟུགས་འགྱུར་ཟིན་ཐོ།
བདག་གིས་དུས་ཕྱིས་ལྟོགས་སྒོམ་བརྒྱབ་ཚེ་བློ་རྩ་སྔར་ལས་བརྟན་པར་འགྱུར་སྲིད་པ་སྟེ།
བདག་ལ་ཉམས་མྱོང་ཕུན་སུམ་ཚོགས་པ་གང་ཞིག ཚོད་ལྟ་རིགས་འདིའི་མཐུན་རྐྱེན་ལ་
ངོས་འཛིན་ཟབ་པས་སོ། །འོན་ཏེ་ད་ནི་བདག་གི་སྟོབས་ཤུགས་ཉམས་ཤིང་། ཐ་ན།
འཇིགས་སྐྲག་གིས་བསྣད་པའི་གནས་སྐབས་སུ་ཡན་ལག་གི་ཚོར་སྣང་སྦྲིད་པར་འགྱུར་རོ། །
བདག་གི་དང་ག་ཉམས་ཀྱང་། ཕན་འབྲས་ཅི་ཡང་མེད། མ་གཞིར་ཚོད་ལྟའི་རིན་ཐང་
ཉམས་སྲིད་ནའང་། ལྡོག་སྟེ་ལྟོགས་ཡུན་དེ་བས་རིང་དུ་འགྲོ་སྲིད་དོ། །སྔོན་འགྲོའི་ཆ་རྐྱེན་
ཅི་ཡིན་བདག་གི་སེམས་ན་ཁྲིགས་ཁྲིགས་སོ། །དེ་དུས་མཚམས་ཚིགས་མེད་པའི་ཡུན་
རིང་གི་བརྒྱུད་རིམ་དུ་ཚོད་ལྟ་དང་། གྲ་སྒྲིག་བྱས་པ་གང་ཞིག བདག་གིས་རང་ནུས་ཡོད་
རྒུས་ལྟོགས་སྒོམ་བརྒྱབ་པ་བགྲང་གིས་མི་ལང་། འོན་ཏེ་བདག་ལ་དཔྱིས་ཕྱིན་པའི་སྟོབས་
ཤུགས་མི་མངའ་བ་སྟེ། གཞོན་ནུའམ། ལོ་ཆུང་གནས་སྐབས་ཀྱི་བཀག་ཀྱང་འགོག་ཐབས་
མེད་པའི་སྟོབས་ཤུགས་དེ་འདྲ་སླར་གསོ་བྱ་རྒྱུ་དབེན་ནོ། །དེ་དག་ཐེངས་འདིའི་ལྟོགས་
སྒོམ་གྱི་གནས་སྐབས་སུ་ཤུལ་མེད་ཆགས་མེད་དུ་ཡལ་སོང་། བསམ་ཚུལ་མང་པོ་ཞིག་
གིས་བདག་སེམས་སྡུག་གིས་བསྣད་པ་སྟེ། བདག་གིས་བསམས་ན། བདག་གི་མེས་པོ་ནི་
རྐྱེན་གྱི་རྩ་བར་མཐོང་ངོ་། །བདག་གིས་ཡོངས་གྲགས་ཚུལ་གྱིས་སྨྲ་མི་ཕོད་ནའང་། མེས་པོ་
ཚོ་ནི་བྱུར་གྱི་སྣ་འདྲེན་པ་སྟེ། ཁྱིའི་རིགས་ཀྱི་འཚོ་བའི་ཉེས་པའི་གཏེ་བོའོ། །བདག་གིས་
གང་དག་གི་འཇིགས་སྐུལ་ལ་བཟོད་ཐུབ་ཅིང་། གང་དག་གི་ཤེས་བྱར་ཡང་བཀུར་བཟོས་
བྱའོ། །བདག་ཅག་གིས་ཤེས་བྱ་དེ་དག་གི་འབྱུང་ཁུངས་མི་ཤེས། དེའི་ཕྱིར་ངང་སྒུག་བྱ་མི་
འདོད་པ་གང་ཞིག གང་དག་དང་འཐབ་རྩོད་བྱ་འདོད་ནའང་། བདག་གིས་མངོན་སུམ་
རྗེན་པའི་ཚུལ་གྱིས་གང་དག་དང་འཐབ་རྩོད་མི་འདོད། ལྡོག་སྟེ་རྫི་ངར་མར་བརྟེན་ཏེ་
པ་སྲོལ་དེའི་སྟོང་ཆ་གསབ་འདོད་དོ། །ལྟོགས་སྒོམ་གྱི་སྐོར་སྨྲས་ན། བདག་གིས་བགྲོ་
གླེང་གྲགས་ཅན་ཞིག་དཔེར་འདྲེན་རྒྱུ་སྟེ། བདག་ཅག་གིས་མཁས་པ་ཞིག་གིས་ལྟོགས་
297འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྒོམ་རྒྱག་མི་ཆོག་པའི་འདོད་ཚུལ་བཏོན་ཅིང་། མཁས་པ་ཅིག་ཤོས་དེས་གནད་དོན་
གཞན་ལ་ཁ་གཡར་ཏེ། “ཡང་སྙིང་སུས་ལྟོགས་སྒོམ་རྒྱག་འདོད” ཅེས་གནོད་བྱེད་
འཕངས་ཏེ་ལྟོགས་སྒོམ་རྒྱག་མི་ཆོག་པའི་བཀག་རྒྱ་གཏོར་རོ། །འོན་ཏེ་སླར་ཡང་གནད་
དོན་གཞན་ཏེ། “ལྟོགས་སྒོམ་རྒྱག་རྒྱུ་མ་གཞིར་གཏན་འགོག་མ་བྱས་སམ” ཞེས་པའི་འདྲི་
ཚིག་ཐོན་འོངས། དེ་ནི་དཔྱད་བརྗོད་པ་ཕལ་མོ་ཆེས་ཁས་མ་འཆེས་ཤིང་། ལྟོགས་སྒོམ་
རྒྱག་ཆོག་པར་འདོད་དོ། །གང་དག་གི་བཞེད་པ་མཁས་པ་ཅིག་ཤོས་དེ་དང་གཅིག་
མཚུངས་སོ། །དེའི་ཕྱིར་དཔྱད་གཏམ་ནོར་འཁྲུལ་གྱིས་ངན་འབྲས་ཚབས་ཆེན་ཐོན་པར་
སེམས་ཁྲལ་དགོས་དོན་མེད་དོ། །འདི་ཀོ་ཐམས་ཅད་བདག་གིས་ལྟོགས་སྒོམ་མ་བརྒྱབ་
པའི་སྔོན་འགྲོར་གསལ་པོར་རྟོགས་སོ། །འོན་ཏེ་ད་ལྟ་ལྟོགས་དྲགས་ཏེ་མཇུག་མ་བརླ་བར་
དུ་བཅུག་ཅིང་། བླ་གྱར་བ། ཡི་ཆད་སྒོས་རྐང་རྩེ་མཆུར་སྦྱར་ནས་ལྡག་པའམ། ལྡད་པ།
འདེབས་པ། གཞིབ་བོ། །ཡང་ན། ལྟོགས་དྲགས་ཏེ་རྟུག་དྲི་བཤང་ལམ་ནས་ཐོན་ཐབས་མེད་
དུས་གཞི་ནས་བགྲོ་གླེང་དེ་རྦད་དེ་ནོར་འཁྲུལ་ཡིན་པ་རྟོགས་ཤིང་། མཁས་པ་ཅིག་ཤོས
དེའམ། རང་ཉིད་ལ་དམོད་ཚིག་འཕེན་འདོད་པ་སྟེ། བདག་ནི་མདང་སྐྱེས་ཀྱི་བྱིས་པ་ཀླད་
མེད་ཅིག་ལྟར་དོན་གྱི་རྟིང་ཁ་མ་ལོན་པས་ལན་སོང་སྙམ། ཐེངས་དེའི་བགྲོ་གླེང་ནི་ལྟོགས་
སྒོམ་གྱི་བཀག་རྒྱ་ཙམ་མིན། མཁས་པ་དེས་ལྟོགས་སྐོམ་བཀག་རྒྱར་འདོད། མཁས་པ་
གཅིག་ཤོས་དེས་གནོད་བྱེད་འཕངས། མཐར་ལྟོགས་སྒོམ་རྒྱག་རྒྱུ་བཀག་རྒྱ་ལས་གྲོལ་
ལོ། །ལྟོགས་སྒོམ་གྱི་བཀག་རྒྱའི་རྩ་བ་ཁྱིའི་རང་གཤིས་འགོག་པའི་བྱ་བྱེད་ཅིག་སྟེ། ཁྱི་ནི་
མ་གཞིར་ལྟོགས་སྒོམ་ལ་ཤིན་ཏུ་མཁས་པའོ། །ཅི་ལྟར་ཡང་ད་ནི་འཕྱིས་དྲགས་སོང་།
བདག་གིས་བཀག་རྒྱར་བཀུར་བཟོས་བྱས་ཆོག་ཅིང་། ཡང་ན། ལྟོགས་སྒོམ་རྒྱག་མཚམས་
བཞག་ནའང་ཆོག འོན་ཏེ་དེ་ལྟའི་གདུང་བ་དྲག་པོའི་ཀློང་ནས་མུ་མཐུད་ལྟོགས་སྒོམ་
རྒྱག་འདོད་པའི་བསླུ་བྲིད་ཤིན་ཏུ་ཟབ་ན། བདག་གིས་བརྐམ་སྲེད་ཆེན་པོས་གང་དེའི
298རྗེས་སུ་སྙེག་བཞིན་པའོ།
གཟུགས་འགྱུར་ཟིན་ཐོ།
།ཚུལ་དེ་ནི་ཁྱི་རྒྱུས་མེད་ཅིག་གི་རྗེས་སུ་འབྲངས་པ་དང་ཅི་
འདྲའི་འདྲ་ཨང་། བདག་གི་འདོད་འདུན་སྨིན་མ་སོང་། ཡང་ན། བདག་གི་སྟོབས་ཤུགས་
ཉམས་པ་སྟེ། ཡར་འགྲེང་ཐབས་ཡེ་ནས་མི་འདུག ངེས་པར་དུ་ཁྱི་ཚོགས་སུ་འདུས་ནས་
རང་ཉིད་སྐྱོབ་དགོས།
བདག་གིས་འཁྲི་ཤིང་ཚལ་དུ་ལྷུང་བའི་སྡོང་ལོའི་གསེབ་ཏུ་འགྲེ་
ལྡོག་བརྒྱབ། ད་ནི་ནམ་ཡང་གཉིད་ཁུག་ཐབས་བྲལ་བ་སྟེ། གང་སར་ཅལ་སྒྲས་གཏམས་
འདུག བདག་གི་འདས་སོང་ལོ་ཟླར་གཉིད་དུ་ཡུར་བའི་འཇིག་རྟེན་འདི་ཉིད་བདག་གི
ལྟོགས་སྒོམ་གྱིས་སད་པ་འདྲ། བདག་གི་སེམས་ཁོང་དུ་ད་ནི་ནམ་ཡང་ཟ་མ་མི་སྤྱོད་པར་
འདོད་དོ། །གང་ལགས་ཤེ་ན། ཅི་སྟེ་བདག་གིས་ཟ་མར་བརྟེན་ཚེ། ཅལ་སྒྲ་འུར་ཟིང་ལས་
རྣམ་པར་རྒྱལ་བའི་འཇིག་རྟེན་སླར་ཡང་མི་སྨྲ་བའི་རྟུལ་ཞུགས་འཆང་ངེས། བདག་ལ་དེ་
ལས་སད་རྒྱུའི་ནུས་པ་ཅི་ཡང་མ་མཆིས་སོ། །དེ་ལྟ་དེ་ལྟར་ཏེ། ཅལ་སྒྲ་འདི་ཀོ་ཐམས་ཅད་
བདག་གི་ལྟོ་བ་ལས་གྲག་གོ །བདག་གིས་རྟག་ཏུ་རྣ་བ་ལྟོ་བར་གླན་ཚེ། ཅི་ཡིན་མེད་པར་
རང་གིས་རང་ལ་ཡིད་རྟོན་ཐབས་བྲལ་སོང་། དེ་དུས་བདག་བཀྲེས་ལྟོགས་ཀྱི་གདུང་བས་
རབ་ཏུ་མནར་བས་གཉུག་སེམས་ཀྱི་མེ་ལོང་ནག་ནོག་དྲི་མས་བསླད་ཅིང་། ཐམས་ཅད་
ངལ་བ་འབྲས་མེད་དུ་གྱུར་སོང་། བདག་གིས་དྲི་མ་སྣོམ་མགོ་བརྩམས། དུས་ཡུན་རིང་པོ་
ཞིག་ལ་ཟ་མའི་དྲི་བསུང་འཐུལ་མ་བྱུང་། དེ་ནི་བྱིས་དུས་ཀྱི་སྤྲོ་སྣང་སྟེ། ཨ་མའི་ནུ་ཞོའི་དྲི་
ཞིམ་ལྟར་འདོད་བློ་ཚིམ་བྱུང་། བདག་ལ་དྲི་མའི་འདོད་ཡོན་བཟློག་ཐབས་མི་འདུག ཡང་
ན། སྲོང་པོར་སྨྲས་ན། བློ་རྩ་བརྟན་པོའི་ཚུགས་ཀ་ཤོར་བ་གང་ཞིག ཇི་སྲིད་འགོར་ན་དེ་
སྲིད་ཀྱིས་སྣོམ་འདོད། དེ་ནི་རང་ཉིད་དྲི་མའི་འདོད་ཡོན་ལ་རབ་ཏུ་ཆགས་པས་ཀྱང་ཡིན་
སྲིད། བདག་ལ་ཅི་ཡང་མ་ཐོབ་ཀྱང་། ཡི་ཆད་ཀྱི་གནས་སུ་གྱར་མི་དགོས་པ་སྟེ། ཟ་མ་ཡོད་
པ་གང་ཞིག གོམ་སྟབས་ཁ་ཤས་ཀྱིས་ཁ་ཐག་ཆོད་མོད། རྩ་བ་རང་ཉིད་ཀྱི་རྐང་པས་ཐག་
རིང་དུ་བགྲོད་ཐབས་མེད་པས་སོ། །ཡང་ན། བདག་གིས་ཀྱང་ལོས་རྟོགས་པ་སྟེ། གནས་
299འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདིར་ཟ་མ་ཡེ་ནས་མ་མཆིས།
དེའི་ཕྱིར་གནས་དེར་མི་འགྱེལ་བའི་ཕྱིར་འགུལ་སྐྱོད་བྱས་
ན་ལེགས་སོ། །ལྡོག་ན་ནམ་ཡང་ཡུལ་མཐའ་འདི་ལས་གྱེས་མི་བཏུབ་བོ། །སྤྱིར་མཐའ་མའི་
འདུན་པ་དང་། མཐར་ཐུག་གི་བསླུ་བྲིད་འཇའ་ལྟར་ཡལ་སོང་། བདག་ཡ་ང་སྙིང་རྗེ་བྲལ་
བའི་གདུང་བའི་ཀློང་རྨེག་མེད་དུ་འགྲོ་བཞིན་མཆིས། ཀྱེ། བདག་གི་ཞིབ་འཇུག་ལ་ཡང་
སྙིང་ཕན་འབྲས་ཅི་ཞིག་མཆིས་སམ།
བདག་གི་བྱིས་བློ་ལྟ་བུའི་རྩོལ་བ་འདིར་དམིགས་པ་
ཅི་ཞིག་མཆིས་སམ། འོ་ན། བདག་གི་ཞིབ་འཇུག་ལའང་རིན་ཐང་ཅི་ཞིག་ལྡན་ནམ།
གནས་དེར་སྤྲང་ཁྱི་ཞིག་ནམ་མཁའི་སྐར་མར་རྨུགས་ཤིང་། རང་དབང་ཅི་ཡང་མེད་མོད།
ཡན་ལག་སྦྲིད་པའི་ཚུལ་གྱིས་ཞིང་ཁར་ཆུ་འདྲེན་ནོ། །འོན་ཏེ་གང་དེའི་དྲན་པའི་ཡོལ་
་ཞིག་ལྟར་ཨ་མས་མངལ་དུ་
བར་སྔགས་ཀྱི་མན་ངག་མི་གསལ་ཞིང་། མངལ་གནས་ཕྲུ་གུ་ཞིག་ལྟར་ཨ་
གྱེར་བའི་སྙན་ངག་ཀྱང་རྙེད་མི་བཏུབ་མི་ནུས་སོ། །བདག་གིས་བསམས་ན། བདག་དང་
སྤུན་ཟླའི་དབར་ཁ་ཐག་རིང་པོས་ཆོད་པ་གང་ཞིག ཡུལ་དུས་ཀྱིས་བསྐལ་ལོ། །དོན་དམ་
དུ་བདག་ལྟོགས་སྒོམ་གྱིས་འཆི་མི་སྲིད། ལྡོག་སྟེ་ཁེར་རྐྱང་གིས་འཆི་སྲིད། བདག་ལ་
སེམས་ཁུར་བྱེད་མཁན་སུ་ཡང་མེད་པ་སྟེ། ལྷ་ཀླུ་གཉན་གསུམ་སུས་ཀྱང་མི་ཉན་ནོ། །གང་
དག་གི་གྲག་འགུལ་ཅི་ཡང་མེད་པའི་ཚུགས་ཀས་བདག་རྨེག་མེད་དུ་བཏང་སོང་།
དེ་ལྟའི་
གྲག་འགུལ་མེད་པའི་ཚུགས་ཀ་ན་རེ། ཁོ་ཤི་ནའང་འཆི་རུ་ཆུགས་ཞེས་སོ། །བདག་གིས
ཀྱང་དེ་ལྟར་སེམས་བཞིན་པ་ཨེ་ཡིན། འདི་ནི་བདག་ལ་དགོས་པའི་ཁེར་རྐྱང་བྱ་བ་དེ་ཨེ་
ཡིན། དེ་ལྟ་དེ་ལྟར་རོ། །ཁྱི་ཚོགས་ཉོན་ཅིག བདག་ནི་དེ་ལྟར་ཚེ་འདི་བློས་གཏོང་མ་ཡིན
པ་གང་ཞིག བདེན་པའི་ཕ་རོལ་ཏུ་གཤེགས་ཕྱིར་རོ། །སྣང་བ་སྒྱུ་མའི་འཇིག་རྟེན་འདི་
ལས་སྒྲོལ་ཕྱིར་རོ། །འཇིག་རྟེན་འདི་ནས་སུས་ཀྱང་མཐར་ཐུག་གི་བདེན་པ་རྟོགས་མི་
བཏུབ་པ་སྟེ། བདག་ཅག་ནི་རྫུན་གྱིས་བསླུས་པའི་རྒྱལ་ཁམས་འདིའི་འབངས་རྣལ་མ་
ཞིག་ཡིན་པས་སོ། །ཡང་ན། བདེན་པ་ནི་ཁ་ཐག་ཤིན་ཏུ་ཉེ་བ་སྟེ། དོན་དམ་དུ་བདག་ཅག་
300གཟུགས་འགྱུར་ཟིན་ཐོ།
ལྟ་བུའི་ཕམ་པ་པོའམ། གཤིན་པོ་དག་གིས་རྟོགས་ཐབས་མེད་པས་སོ། །ཡང་ན། ཁ་ཐག་
ཤིན་ཏུ་མི་རིང་བ་སྟེ། བདག་གིས་སེམས་བཞིན་པའི་ཁེར་རྐྱང་གི་གནས་སུ་གྱར་མེད་པ་
གང་ཞིག ཕ་རོལ་པོས་ཀྱང་མ་དོར་རོ། །དོན་དམ་དུ་རང་ཉིད་ཀྱིས་རང་ཉིད་དོར་བའོ། །
དབང་རྩ་སྦྲིད་པ་ལྟ་བུའི་བདག་འཆི་བར་སྙམ་བྱུང༌། འོན་ཏེ་སྐད་ཅིག་མར་མ་འཆི་བར་
དྲན་པ་ཐོར་བ་ཙམ་མོ།
འདུག བདག་ལ་བཀྲེས་ལྟོགས་ཀྱི་སྣང་བ་མི་འདུག ལུས་ཟུངས་ངར་ཤུགས་ཀྱིས་
གཏམས། ཡར་མ་འགྲེངས་རུང་། རུས་ཚིགས་ཤིན་ཏུ་བརྟན་ནོ། །བདག་གིས་མིག་ཟུང་ཅེར་
དུས་ནམ་རྒྱུན་དང་ཁྱད་པར་མེད་པར་སྣང་། ཁྱི་སྙིང་རྗེ་པོ་ཡོད་པ་གང་ཞིག ཚུགས་ཀ་
ཤིན་ཏུ་བརྟན་ནོ། །བདག་གིས་མཐོང་བ་ནི་དེ་ལྟར་ལགས་ཏེ། ཐུན་མོང་མ་ཡིན་པའི་ཆ་ཅི་
ཡང་མ་མཆིས་སོ། །འོན་ཏེ་བདག་གིས་གང་དེའི་ཚུགས་ཀ་ལས་མཐོང་མ་མྱོང་བའི་གནས་
ལུགས་མང་པོ་ཞིག་རྟོགས་བྱུང་། བདག་གི་རོ་སྨད་ནས་ཁྲག་འཛག་བྱུང་། ཐོག་མར་ཟ་
མར་རློམ་མོད། སྐད་ཅིག་མར་དེ་ནི་རང་ཉིད་ཀྱིས་སྐྱུགས་པའི་ཟུངས་ཁྲག་ཡིན་པ་རྟོགས་
བྱུང་། བདག་གི་མིག་མདངས་ཁྲག་ལས་གཡོལ་ཏེ་ཁྱི་རྒྱུས་མེད་དེར་ཅེར། སྤྱིར་སྐམ་ཞིང་
རིད་ལ། སུག་ལག་རིང་བ། སྤུ་གྲ་ཁམ་སྐྱ་ཞིག་སྟེ། མིག་ཟུང་གསོན་ཉམས་དོད་ལ། ཤིན་ཏུ་
སྙིང་རྗེའོ། ། “ཁྱོད་ཀྱིས་གནས་འདིར་ཅི་ཞིག་བྱ” ཞེས་སྨྲ་བཞིན “ངེས་པར་དུ་གནས་
འདི་ནས་གྱེས་ཤིག” ཅེས་ཀྱང་སྨྲས་བྱུང་། “བདག་ད་ལྟ་ཁ་འབྲལ་མི་རུང་།” བདག་
གིས་སྨྲས། བདག་གིས་མུ་མཐུད་ཅི་ཡིན་གསལ་བཤད་མ་བྱས་པ་སྟེ། བལྟས་ཚོད་ལ་གང་
དེ་འཚུབ་ཆས་བསྣད་པར་སྣང་། “ཁྱོད་འདི་ནས་གྱེས་ཤིག” ཅེས་སྨྲ་གིན། རྐང་པ་
འདེགས་ཙམ་བྱས། “བདག་ལ་ཁ་ཡ་མ་བྱོས” ཞེས་སྨྲས་ཤིང་། སླར་ཡང “ཁྱོད་འབུད་
ཅིག བདག་ལ་ཁ་ཡ་མ་བྱོས། ཁྱི་གཞན་གྱིས་ཀྱང་བདག་ལ་ཐེ་ཇུས་མ་བྱས་སོ། །” བདག་
གིས་སྨྲས། “བདག་ནི་ཁྱོད་ལ་ཕན་ཕྱིར་གནས་འདི་ནས་ཁ་གྱེས་ཤིག་སྨྲས་སོ། །” གང་
།བདག་སད་དུས་མཐོང་ལམ་ན་ཁྱི་རྒྱུས་མེད་ཅིག་སྔུན་ན་འགྲེངས་
301འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དེས་སྨྲས། “ཁྱོད་ཀྱིས་དགོས་པ་ཅིའི་ཕྱིར་གནས་འདི་ནས་གྱེས་ཤིག་སྨྲས་རུང་། དོན་དམ་
དུ་ཁ་གྱེས་ཐབས་བྲལ་སོང་།” བདག་གིས་སྨྲས། གང་དེས་དགོད་ཆུང་ཤིག་སེས “འདི་ནི་
གནད་ཀ་མིན་ནོ། །” ཞེས་སྨྲ་གིན “ཁྱོད་ཀྱིས་གནས་འདི་ནས་གྱེས་ན་ཆོག ད་ལྟ་ལུས་
ཟུངས་ཤིན་ཏུ་གཉོམ་པ་གང་ཞིག གྱ་ཚོམ་གྱི་གནས་ལས་མ་ཐར་ན། མཐར་བགྲོད་དགོས་
བསམ་ཡང་གྱེས་ཐབས་བྲལ་ལོ” ཞེས་ཀྱང་སྨྲས་བྱུང་། “འདི་ནི་བདག་གི་བྱ་བ་ཉག་
གཅིག་སྟེ། ཁྱོད་ཅིའི་ཕྱིར་སེམས་ཚེགས་ཆེའམ།” བདག་གིས་སྨྲས། “བདག་ནི་སེམས་
ཚེགས་ཤིན་ཏུ་ཆེ།” གང་དེས་སྨྲས། གང་དེས་བདག་གི་ཕྱིར་སེམས་ཚེགས་ཆེ་ཞིང་།
བདག་གནས་སྐབས་གནས་འདི་ནས་གྱེས་རྒྱུར་སྐུལ་བ་གང་ཞིག དེ་ལྟའི་གླགས་དང་
བསྟུན་ནས་གྲོགས་འདྲིས་ཟབ་མོ་འཛུགས་པར་འདོད་པའང་ཡིན་སྲིད། ཡུལ་དུས་གཞན་
ཞིག་ཏུ་ཡིན་ཚེ། བདག་གིས་ཁྱི་སྙིང་རྗེ་པོ་དེའི་བྱ་བྱེད་ལ་བཟོད་སྒོམ་བྱ་འདོད། འོན་ཏེ་དེ་
དུས་ཅི་ཡིན་མེད་པར་སེམས་པ་དངངས་བྱུང་། “ཕར་སོང་།” བདག་གིས་སྨྲས། བདག་
གིས་རང་སྲུང་ཕྱིར་ང་རོ་བསྒྲགས་པའི་ཚུལ་གྱིས་སྨྲས། “ཁྱོད་ཀྱི་འདོད་པ་ལྟར་བྱོས།”
གང་དེས་དེ་ལྟར་སྨྲས་ཤིང་། ཕྱིར་བཤོལ་གྱིན “ཁྱོད་ཅི་འདྲའི་མཚར་སྣང་ཅན་ཏེ། ཁྱོད་
བདག་ལ་མི་དགའ་འམ" ཞེས་སྨྲས་བྱུང་། “ཅི་སྟེ་ཁྱོད་གནས་གཞན་དུ་སོང་ན། ཤུལ་དུ་
བདག་ལ་ལྷིང་འཇགས་དབང་ངོ་། །དེའི་ཕྱིར་བདག་ཁྱོད་ལ་དགའ་འོ། །” བདག་གིས་
སྨྲས། བདག་གིས་གང་དེར་ཡིད་རྟོན་ཡང་། ཁས་མི་འཆེས་པའི་ཚུལ་གྱིས་སྨྲས། ལྟོགས་
སྒོམ་གྱིས་བདག་གི་དབང་ཤེས་རྣོན་པོར་གྱུར་རོ། །བདག་གིས་གང་དེའི་ལུས་སྟེང་ནས་
བདག་ད་ལྟའམ། ཡང་ན། ནམ་ཞིག་གནས་འདི་ནས་སྐྲོད་སྲིད་པའི་ཚོར་བ་ཟབ་པོ་སྐྱེས་
བྱུང་། དེ་ལྟའི་ནུས་པའང་མྱུ་གུ་འབུས་ཤིང་། གཞུང་རྟ་རྒྱས། མཐར་འབྲུ་གུ་སྨིན་པ་ལྟར་
ཤིན་ཏུ་དྲག་གོ །བདག་གིས་བསམས་ན། ཁྱི་དེར་བདག་སྐྲོད་བྱེད་ཀྱི་སྟོབས་ཤུགས་རྫོགས་
པར་མངའ་འོ་སྙམ། ད་ལྟ་འགྲེང་མི་བཏུབ་ཀྱང་དེ་ལྟའི་ཚུལ་དུ་ཟད་དོ། །གང་དེས་བདག་
302གཟུགས་འགྱུར་ཟིན་ཐོ།
གི་དེ་ལྟའི་ང་རོར་མགོ་བོ་ལྕོག་པ་ཙམ་མོ། །བདག་གིས་གང་དེར་ཅེར་གྱིན་སེམས་ཁོང་གི་
འདུན་པ་ཇེ་དྲག་ཏུ་གྱུར། “ ཁྱོད་སུ་ཡིན།” བདག་གིས་དྲིས། “བདག་ནི་རྔོན་པ་ཞིག་
གོ།” གང་དེས་སྨྲས། “ཁྱོད་ཀྱིས་བདག་གནས་འདི་ནས་སྐྲོད་དོན་ཅིའི་ཕྱིར། “བདག་གིས་
དྲིས། “ཁྱོད་ཀྱིས་བདག་ལ་འགོག་རྐྱེན་བཟོས་པས་སོ། །” གང་དེས་སླར་ཡང “ཁྱོད་གནས་
འདིར་ལྷགས་ཚེ། བདག་གིས་ཅི་ཡང་རྔོན་མི་བཏུབ” ཅེས་ཀྱང་སྨྲས་བྱུང་། “ཁྱོད་ཀྱིས་ཚོད་
ལྟ་ཞིག་བྱོས། རྔོན་རྒྱག་ལོས་བཏུབ།” བདག་གིས་སྨྲས། “མི་བཏུབ།” གང་དེས་མུ་
མཐུད “དགོངས་དག ཁྱོད་ངེས་པར་དུ་གྱེས་ཤིག” ཅེས་སྨྲས་བྱུང་། “འོ་ན། དེ་རིང་ཁྱོད་
ཀྱིས་རྔོན་མ་བརྒྱབ་ན་ཆོག་གམ།” བདག་གིས་ཞུ་འབུལ་ཚུལ་གྱིས་སྨྲས། “མི་ཆོག” གང་
དེས་སླར་ཡང “བདག་གིས་ངེས་པར་རྔོན་རྒྱག་དགོས” ཞེས་སྨྲས་བྱུང་། “བདག་ངེས་པར་
དུ་གྱེས་ཤིང་། ཁྱོད་ཀྱིས་ངེས་པར་དུ་རྔོན་རྒྱག་ཨེ་དགོས།” བདག་གིས་མུ་མཐུད “ཐམས་
ཅད་དེ་ལྟར་ཡིན་དགོས་སམ” ཞེས་སྨྲས། གང་དེས “ཅི་ཡིན་རྟོགས་ཐབས་བྲལ་སོང་། འདི་
ནི་གནས་ལུགས་ཀྱི་རྟིང་ཁ་ལོན་ཕྱིར་མིན་པ་གང་ཞིག ལུགས་མཐུན་གྱིས་བསྒྲུབ་དགོས
པའི་བྱ་བ་ཞིག་གོ” ཞེས་སྨྲས་བྱུང་། “དེ་ལྟར་ཨེ་ཡིན།” བདག་གིས་མུ་མཐུད “ཁྱོད་ཀྱིས་
བདག་གནས་འདི་ནས་བསྐྲད་པར་དགོངས་དག་ཞུས་མོད། བྱ་བྱེད་ནི་རྩིང་སྤྱོད་ལས་མ་
འདས་སོ” ཞེས་སྨྲས། “དེ་ལྟ་དེ་ལྟར་རོ། །” གང་དེས་སྨྲས་བྱུང་། བདག་གིས “དེ་ལྟ་དེ་ལྟར་
རོ། །” ཞེས་སྐད་ངག་མཐོན་པོས་ཟློས་ཀྱིན “འདི་ནི་ལན་དུ་རྟོན་པ་མ་ཡིན་ནོ། །ངེས་པར་
དུ་མཐའ་གཅིག་དོར་དགོས། རྔོན་རྒྱག་པའམ། ཡང་ན། བདག་གནས་འདི་ནས་སྐྲོད་པ་གང་
ཞིག་དོར་འདོད།” བདག་གིས་སྨྲས། “རྔོན་རྒྱག་རྒྱུ་དོར་རོ། །” གང་དེས་གྱ་ཚོམ་ཅི་ཡང་
མེད་པར་ལན་བཏབ་བྱུང་། “དེ་ལྟར་ན། འདི་ནི་འགལ་བ་ཆེན་པོ་ཞིག་གོ།” བདག་གིས་
སྨྲས། “ཡང་སྙིང་འགལ་བ་ཅི་ཞིག་མཆིས་སམ།” གང་དེས་དྲིས་བྱུང་། བདག་གིས་དེའི་
ལན་དུ “བདག་གི་སྙིང་ཉེ་བའི་ཁྱི་གུ། ཁྱོད་ཀྱིས་བདག་གི་དེ་ལྟའི་བྱ་བྱེད་ཀྱི་རྟིང་ཁ་མ་
303འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལོན་ནམ། ཚད་མས་གྲུབ་པའི་བྱ་བ་གང་ཞིག་གནས་ལུགས་ནས་འདའ་མི་སྲིད་པ་མི་རྟོགས་
སམ།” བདག་གིས་སྨྲས་སོ། །ད་ནི་བདག་ནམ་ཡང་ཁ་མི་གྲག་སྟེ། ཡུལ་དུས་འདིར་སུ་ཞིག་
གིས་སྣང་འཇོག་མི་བཏུབ་ཀྱང་། ཚེ་སྲོག་གསར་པ་ཞིག་སྟེ། འཇིག་པས་བསྣད་པའི་ཚེ་སྲོག་
ཅིག་བདག་གི་ལུས་ཐོག་ཏུ་ཁྱབ། དེ་དུས་བདག་གིས་ཁྱི་དེས་དབུགས་རིང་ནར་ནར་གྱིས་གླུ་
ལེན་གྱིན་སྟ་གོན་དུ་ཞུགས་པ་རྟོགས་བྱུང་། “ཁྱོད་ཀྱིས་གླུ་ལེན་ནམ།” བདག་གིས་དྲིས། “དེ་
ལྟ་དེ་ལྟར་རོ། །” གང་དེས་སྒམ་བརླིང་དང་བཅས་སྨྲ་གིན “བདག་གིས་གླུ་ལེན་ནོ། །སྐད་
ཅིག་མར་ལེན་ནོ། །འོན་ཏེ་ད་དུང་མ་བླངས” ཞེས་སྨྲས་བྱུང་། “ཁྱོད་ཀྱིས་གླུ་བླངས་སོང་། །
བདག་གིས་སྨྲས། “མ་བླངས།” གང་དེས་མུ་མཐུད “མ་བླངས། ཁྱོད་ཀྱིས་ཉན་རྒྱུའི་སྟ་གོན་
ལེགས་པར་བྱོས” ཞེས་སྨྲས་བྱུང་། “ཁྱོད་ཀྱིས་ཁས་མ་བླངས་རུང་། ཁྱོད་ཀྱིས་བླངས་པའི་
འགྱུར་ཁུགས་བདག་གིས་ཐོས་བྱུང་།” བདག་གིས་སྐད་ངག་འདར་སིག་སིག་གིས་སྨྲས།
གང་དེས་ཀྱང་མི་སྨྲ་བའི་རྟུལ་ཞུགས་འཆང་སོང་། དེ་དུས་བདག་གིས་སྔར་སུས་ཀྱང་མི་ཤེས་
པའི་གསང་བ་ཞིག་རྟོགས་བྱུང་། ཐ་ན། ལོ་རྒྱུས་ཀྱི་ཟིན་ཐོར་ཡང་དེའི་སྐོར་ཚིག་ཙམ་ཡང་
བཀོད་མེད། བདག་འཇིགས་སྐྲག་དང་། སྐྱོ་ཡུས་ཀྱིས་བསྣད་བྱུང་། དེ་ལྟར་སྐད་ཅིག་མར་ངོ་
གདོང་ཁྲག་གི་ཀློང་དུ་སྦགས་སོང་། བདག་གིས་བསམས་ན། ཁྱི་དེས་གླུ་བླངས་མོད། རང་ཉིད་
ཀྱིས་ཀྱང་མ་རྟོགས། ཁྱད་པར་དུ་འགྱུར་ཁུགས་རྦད་དེ་གང་དེ་དང་གྱེས་ཏེ་རང་ཚུགས་ཀྱི་
ལམ་སྲོལ་ལྟར་བར་སྣང་དུ་ལྡིང་ཞིང་། གང་དེའི་མགོ་ཐོག་ནས་གཡོས་ཏེ་གང་དེ་དང་འབྲེལ་
བ་ཅི་ཡང་མེད་པར་སྣང་། དེ་ནས་བདག་ལ་ཁ་གཏད་ནས་ལྡིང་བྱུང་། དེ་རིང་བདག་གིས་དེ་
དག་ཐམས་ཅད་ཁས་ལེན་མེད་པ་གང་ཞིག རིག་པ་འཆོལ་བའི་རྟགས་སུ་རློམ་མོ། །འོན་ཏེ་
དེ་ལྟའི་ལྟ་ཚུལ་ཁུངས་ལུང་མེད་པ་གང་ཞིག་ནི་རླབས་ཤིན་ཏུ་ཆེ་བ་སྟེ། མ་གཞིར་འཕྲུལ་
སྣང་ཡིན་རུང་། ཅི་ལྟར་ཡང་ལྟོགས་སྒོམ་རྒྱག་པའི་དུས་སྐབས་སུ་འཇིག་རྟེན་སྐྱོབ་བྱེད་ཀྱི་
རྩ་བ་འདི་ལས་གཉིས་པ་ཞིག་མེད་དོ། །དེས་བདག་ཅག་རང་ཚུགས་ཤོར་ཞིང་། སྣང་ལ་མ་
304གཟུགས་འགྱུར་ཟིན་ཐོ།
ངེས་པའི་གནས་བབ་ཏུ་རྟོགས་རིམ་མཐོན་པོར་སོན་ཐུབ། བདག་ལ་ནད་ལྕི་མོ་ཕོག་སྟེ་
སྒུལ་མི་བཏུབ་མོད། འགྱུར་ཁུགས་དེའི་བསླུ་བྲིད་ནམ་ཡང་བཟློག་ཐབས་མི་འདུག ཁྱི་
དེས་སྐད་ཅིག་མར་དེ་ནི་གང་དེའི་གླུ་དབྱངས་ཀྱི་དབྱངས་རྟར་འདོད་སོང་། འགྱུར་ཁུགས་
མཚམས་ཚིགས་མེད་པར་ཇེ་ཆེར་གྲག་སོང་། ཐ་ན། རྣ་བའང་འོན་པར་འགྱུར་སྲིད། བློ་
ཕམ་གྱི་ཡུལ་དུ་གྱུར་པ་ནི་འགྱུར་ཁུགས་དེས་བདག་གི་འཁྲི་ཤིང་ཚལ་དབེན་ཅག་གེར་
གནས་སོ། །འགྱུར་ཁུགས་དེ་ནི་བདག་གི་ཕྱིར་ཨེ་ཡིན། བདག་ཡང་སྙིང་ཅི་ཞིག གང་
ནས་འོངས། གང་དུ་ཆས་སམ། བདག་དཔའ་སྤོབས་དང་བཅས་གནས་འདིར་ལྷགས་མོད།
འབག་བཙོག་དང་། ཁྲག་གི་མཚེའུའི་ཀློང་ནས་གླུ་སྐད་ལ་རྣ་བ་བླག་གམ། བདག་གིས་
འདར་སིག་སིག་ངང་འགྲེངས་ཏེ། མགོ་བོ་སྒུར་ནས་རང་ཉིད་ལ་བལྟས། “དེ་ལྟར་ན། ལམ་
དུ་ཆས་མི་བཏུབ།” བདག་གིས་དེ་རང་བསམས་བྱུང་། དེ་ལྟར་ལུས་པོ་དབྱངས་འགྲོས་
ལྟར་ཕར་ཚུར་ལྡིང་ངོ་། །བདག་གིས་གྲོགས་པོ་ཚོར་དེའི་སྐོར་ཚིག་གཅིག་ཀྱང་མ་སྨྲས།
ཕྱིར་འཁོར་རྗེས་ཁོ་ཚོར་འཆད་སྲིད་མོད། འོན་ཏེ་བདག་གི་ལུས་སྟོབས་ཤིན་ཏུ་གཉོམ་མོ། །
དུས་ཕྱིས་སུ་ཡང་ཤིན་ཏུ་འཆད་དཀའ་ན། བདག་དེ་ལྟར་མི་སྨྲ་བའི་རྟུལ་ཞུགས་ཀློང་དུ་ཁ་
རོག་གེར་གནས་ཤིང་། གཞན་ཡང་། ལུས་པོ་སླར་གསོ་ཐུབ་མོད། སྨྱོ་ནད་ཀྱི་བག་ཆགས་ད་
དུང་སེལ་ཐབས་དཀའ་འོ། །
བདག་གིས་ཞིབ་འཇུག་ཁྱིའི་རིགས་ཀྱི་རོལ་མོའི་སྡེར་རྒྱ་བསྐྱེད་དོ། །ཁྱབ་ཁོངས་དེར་
ཚན་རིག་གི་མཛད་རྗེས་བླ་ནར་འཕགས། བདག་གི་ཤེས་གསལ་ལྟར་ན། རོལ་མོའི་ཚན་
རིག་ནི་ཟ་མའི་ཚན་རིག་ལས་ལྷག རྨང་གཞིའང་བརྟན་ནོ། །འདི་ནི་ཟ་མའི་ཚན་རིག་གི་
ཁྱབ་ཁོངས་དང་བལྟོས་ན། སེམས་རྣལ་དུ་ཕབ་ནས་ཞིབ་འཇུག་གཉེར་བ་གང་ཞིག ལྟ་
ཞིབ་རྐྱང་པ་དང་། མ་ལག་ཅན་གྱི་རིག་ཚན་ཞིག་ལོས་ཡིན། ཅིག་ཤོས་དེར་གཙོ་བོ་དོན་
དངོས་ཀྱི་སྡོམ་ཚིག་དགོད་རྒྱུ་ཙམ་མོ། །དེའི་ཕྱིར་རོལ་མོའི་ཚན་རིག་ལ་ཟ་མའི་ཚན་རིག་
305འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལས་ལྷག་པའི་བཀུར་བཟོས་བྱའོ། །འོན་ཏེ་འབངས་ཕལ་པའི་འཚོ་བའི་ཁྲོད་ཟབ་འཇུག་
བྱ་རྒྱུ་ཤིན་ཏུ་དཀའ། བདག་ལ་ཆ་མཚོན་ན། ནགས་ཚལ་རླུང་བུས་བསྐྱོད་པའི་སྒྲ་མ་ཐོས་
པའི་གོང་དུ་རོལ་མོའི་ཚན་རིག་ལ་རིག་ཚན་གཞན་ལྟར་གྱི་རྒྱུས་མངའ་དེ་འདྲ་མེད།
གཞིར་རོལ་མོའི་ཁྱིར་ཕྲད་པ་ནས་བཟུང་རོལ་མོའི་ཚན་རིག་ལ་སྣང་འཇོག་བྱས་མོད།
མ་
དེ་
དུས་ན་སོ་གཞོན་པ་གང་ཞིག དེ་ནི་རྒྱ་ཆེ་གཏིང་ཟབ་ཀྱི་རིག་ཚན་ཞིག་ཡིན་པས་གོ་བ་
ལོན་རྒྱུའང་ཤིན་ཏུ་དཀའ་ན། རིག་གཞུང་གི་དཀའ་གནད་རྟོགས་རྒྱུ་དེ་བས་སྨོས་ཅི་དགོས།
བདག་གིས་ཐོག་མར་ཁྱི་ཚོགས་ཀྱི་རོལ་མོར་སྣང་འཇོག་བྱུང་། བདག་གིས་བསམས་ན།
རོལ་མོ་ལས་གང་དག་གི་མི་སྨྲ་བའི་རྟུལ་ཞུགས་ཀྱི་རང་གཤིས་བླ་ནར་འཕགས་སོ། །གང་
དག་གི་རོལ་མོ་ནི་འཇིགས་སུ་རུང་ངོ་། །དེ་ནི་གླགས་མི་རྙེད་དོ། །དེའི་ཕྱིར་བདག་གིས་
ཀྱང་སྣང་འཇོག་ཡེ་མ་བྱས། དེ་ནས་བཟུང་བདག་ལ་ཕྲད་པའི་ཁྱི་ཡོད་དོ་ཅོག་ལ་དེ་ལྟའི་
རང་གཤིས་མངའ་འོ། །བདག་གིས་བསམས་ན། ཁྱི་ཡི་རང་གཤིས་ལ་ཞིབ་འཇུག་བྱ་རྒྱུའི་
ཐོག་མའི་འཇུག་སྒོ་ནི་ཟ་མར་ཞིབ་འཇུག་བྱ་རྒྱུ་ལས་མ་འདས་སོ། །ཡང་ན། བདག་གི་
བསམ་ཚུལ་འདི་ནི་ནོར་བའང་ཡིན་སྲིད། འོན་ཏེ་བདག་ནི་རིག་ཚན་དེ་གཉིས་ཀྱི་གཞི་
མཐུན་ཆར་དོགས་པ་ཟའོ། །འདི་ནི་ཟ་མ་གནམ་ནས་ཟག་དུས་ཀྱི་རོལ་མོའི་གཞུང་ལུགས་
ཤིག་གོ །བདག་གི་ཞན་ཆ་ཉག་གཅིག་ནི་རོལ་མོའི་ཚན་རིག་ལ་ཞིབ་འཇུག་བྱ་མྱོང་མེད་
པས་དེའི་སྐོར་གྱི་ཤེས་བྱས་དབུལ་ལོ། །མཁས་མང་གི་ཚོགས་སུ་བདག་ལ་གྲལ་གཞུག་གི་
ཐོབ་ཐང་ཡང་མི་མངའ་བ་ལོས་ཡིན། ད་ནི་གོང་སྨྲོས་ཀྱི་འཕྲོས་དོན་མི་གླེང་ངོ་། །གང་
ལགས་ཤེ་ན། བདག་ནི་ཚན་རིག་གི་ཤེས་བྱས་དབུལ་བ་གང་ཞིག བསམས་གཞིག་གི
ནུས་པ་དམན། དྲན་ཤེས་ཀྱང་ཤིན་ཏུ་མི་བརྟན་ནོ། །ཁྱད་པར་དུ་ནམ་ཡང་ཚན་རིག་གི་
དམིགས་ཡུལ་གྱིས་དབེན་ནོ། །འདིར་སྨྲས་ཐམས་ཅད་ལ་སྦ་གསང་གི་ཆ་མ་མཆིས་
ཁས་མི་ལེན་པའི་རྒྱུ་མཚན་ཅི་ཡང་མེད་དོ། ། གང་ལགས་ཤེ་ན། བདག་ལ་ཚན་རིག་གི་
306
ས་ན།གཟུགས་འགྱུར་ཟིན་ཐོ།
ཤེས་བྱས་དབུལ་བའི་རྩ་བ་ནི་བག་ཆགས་ཤིག་ལ་རག་ལས་སོ། །འདི་ནི་བག་ཆགས་ཕལ་
པའི་རིགས་ཡེ་ནས་མ་ཡིན། བདག་གིས་རང་རློམ་བྱས་པ་མིན། དེ་ལྟའི་བག་ཆགས་ཀྱིས་
བདག་གི་ཚན་རིག་གི་ནུས་པ་བརླག་པ་སྟེ།
འཇིག་རྟེན་གྱི་ཆོས་གང་ཞིག་ལ་བདག་གིས་
གོ་བ་ཅི་ཡང་ལེན་མི་བཏུབ་བོ། །བདག་གིས་ཚན་རིག་གི་མཐིལ་མི་རྟོགས་ཀྱང་། མཁས་
།ཚུལ་དེ་བདག་གི་ཞིབ་འཇུག་གི་འབྲས་བུ་ལས་
པ་རྣམས་ལ་ལྷག་བསམ་རྣམ་པར་དག་གོ
ར་སྤྲོད་ལོས་ཐུབ། སྲོང་པོར་སྨྲས་ན། བདག་ལ་ཡེ་གནས་ཀྱི་ནུས་པས་ཤིན་ཏུ་དབེན་པས་
ཚན་རིག་ཕོ་བྲང་གི་རྡོ་སྐས་དམའ་ཤོས་ཀྱང་འགོས་མི་བཏུབ། དེ་ནི་སྣང་ཚུལ་མཚར་སྣང་
ཅན་ཞིག་མ་ཡིན་ནམ། ཡང་ན། ཚན་རིག་གི་ཕྱིར་ཏེ། ད་ལྟའི་ཚན་རིག་དང་མི་མཐུན་
པའི་རིག་ཚན་ཞིག་སྟེ། མཐར་ཐུག་གི་ཚན་རིག་བྱ་བ་དེའོ། །དེ་ལྟའི་བག་ཆགས་ཀྱིས་རང་
དབང་བླ་ནར་བཀུར་རོ། །རང་དབང་། བདག་ཅག་གིས་ད་ལྟ་མྱོང་བཞིན་པའི་རང་དབང་
ནི་ཆེས་མཐའ་མཇུག་གི་ཚན་རིག་དེའོ། །རང་དབང་། ད་ལྟ་བདག་ཅག་གིས་མྱོང་བཞིན་
པའི་རང་དབང་ནི་འཚར་སྟོབས་གཉོམ་པའི་སྐྱེ་དངོས་གསར་པ་ཞིག་གོ །འོན་ཏེ་འདི་ནི་
བདག་ཅག་ལ་དབང་བའི་རང་དབང་ངམ། རྒྱུ་ནོར་ཞིག་ལོས་ཡིན། །
307འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁྱོ་ཤུག
ཚོང་གི་གནས་བབ་ཐབས་རྡུགས་སུ་གྱར་སོང་། ལན་རེར་གཞུང་དོན་ཁང་ནས་
ཁོམ་པའི་གླགས་དང་བསྟུན་ཏེ། ཚོང་ཟོག་གི་མ་དཔེ་ཁྱེར་ནས་སྐུ་མགྲོན་གྱི་ཁྱིམ་དུ་མི་
འགྲོ་ཐུ་མེད་རེད། ཡང་གཅིག་བཤད་ན། བདག་གིས་སྔར་ནསKསར་ཐེངས་གཅིག་འགྲོ་
དགོས་སྙམ། སྔོན་ཆད་ཚོང་ལས་ཐད་ནས་འབྲེལ་བ་ཟབ་མོད། ན་ནིང་རྒྱུ་རྐྱེན་ཅི་ཡིན་ཆ་
མི་འཚལ་བར་འབྲེལ་ཐག་ཆད་སོང་། དེ་ལྟའི་བགེགས་བར་ལ་ཆ་མཚོན་ན། རྩ་བའི་རྒྱུ་
རྐྱེན་ཡེ་ནས་མེད་སྲིད་མོད། ད་ལྟའི་ཆར་གནས་བབ་ཟང་ཟིང་ཀློང་རྟག་ཏུ་གནས་ཚུལ་
གླེང་རིན་མེད་པ་ཞིག་གམ། ཡང་ན། རྣམ་འགྱུར་དྲག་པོ་བསྟན་པ་ཙམ་གྱིས་བྱ་བ་འཕྱུག་
སྲིད། དེ་བཞིན་གནས་ཚུལ་གླེང་རིན་མེད་པ་ཞིག་གམ། ཡང་ན། གཏམ་སྨྲ་མཁས་པ་
ཙམ་གྱིས་བྱ་བ་ཐམས་ཅད་སྔར་རྒྱུན་ལྟར་ལེགས་ལམ་དུ་དྲངས་སྲིད། འོན་ཏེKལ་ཐུག་
འཕྲད་བྱ་འདོད་ན། བློ་རིག་ལྡབ་བརྒྱའི་རྩོལ་བར་བརྟེན་ལོས་དགོས། ཁོ་ནི་རྒད་པོ་ཞིག་
གོ །མིག་སྔར་ལུས་སྟོབས་ཞན་ཞིང་། ནད་གདོན་གྱིས་གཙེས་སོ། །སྤྱིར་ཚོང་ལས་ཀྱི་བྱ་
བ་གཉེར་བར་སྐད་མོད། ཀུང་སིར་ཡོང་བ་ཤིན་ཏུ་དཀོན། ཅི་སྟེ་ཁོ་དང་ཚོང་ལས་གཉེར་
དགོས་ཚེ། ཁོའི་ཁྱིམ་དུ་བསྐྱོད་དགོས། དེ་ལྟའི་ཚོང་ལས་ཀྱི་འབྲེལ་བར་དུས་འགྱངས་
མི་འབྱུང་མི་སྲིད།
མདང་ནུབ་ཆུ་ཚོད་དྲུག་པའི་རྗེས་སུ་བདག་ལམ་དུ་ཆས། འདི་ནི་མི་ཞིག་ལ་འཚམ་
308གཟུགས་འགྱུར་ཟིན་ཐོ།
འདྲིའི་ཕྱིར་མ་ཡིན། དོན་དམ་དུ་མི་དང་མིའི་དབར་གྱི་འབྲེལ་འདྲིས་མིན་པ་གང་ཞིག
ཚོང་པ་དང་ཚོང་པའི་དབར་གྱི་འབྲེལ་ལམ་ཙམ་མོ། །སྟབས་ལེགས་པརKཡང་ཁྱིམ་དུ་
བསྡད་འདུག ད་གིན་ཚོམས་ཆེན་ནས་བདག་ལ་མི་ཞིག་གིས། Kཆུང་མ་དང་ལྷན་ཅིག་
འཆམ་འཆམ་དུ་བསྐྱོད་དེ་ད་ལྟ་ཁྱིམ་དུ་འབྱོར་མ་ཐག་ཡིན་པ་སྨྲས་བྱུང་། དེ་དུས་ཁོ་བུ་
ཆུང་གི་ཉལ་ཁང་ན་མཆིས་སོ། །གང་ལགས་ཤེ་ན། བུ་ཆུང་ནད་ཀྱིས་མནར་ནས་ཉལ་ཁྲིར་
ཉལ་འདུག མི་ཞིག་གིས་བདག་བསུས་བྱུང་། ཐོག་མར་གྱ་ཚོམ་གྱི་གནས་སུ་གྱར་མོད།
སྐད་ཅིག་མར་དེ་ལྟའི་དོགས་མི་བདེ་བའི་འཚམ་འདྲིའི་སྣང་བ་སྤྲོ་སྣང་དུ་བསྒོམས། དེ་
ལྟར་བདག་གིས་དེའི་རྗེས་སུ་འབྲངས་ཏེ་མུན་པ་ནག་པའི་ཚོམས་ཆེན་བརྒྱུད་གློག་འོད་
མག་མོག་བཀྱེ་བའི་ཁང་པ་ཞིག་ཏུ་འབྱོར། གནས་དེར་མི་ཁ་ཤས་བསྡད་འདུག
འདི་ནི་ཚེ་སྔ་མའི་བག་ཆགས་ཡིན་ཡང་སྲིད། བདག་གི་མིག་མདངས་རང་དབང་
མེད་པར་ཆ་རྒྱུས་ཤིན་ཏུ་ཟབ་པའི་ལས་ཚབ་པར་ཕྱོགས་སོང་། ཁོ་ནི་བདག་གི་ཚོང་ལས་
ཀྱི་འགྲན་ཡའོ། །དེ་ལྟ་དེ་ལྟར་ཏེ། བདག་ལས་འཇོན་ཐང་ལོས་ཆེ། ཁོ་འཚེར་སྣང་ཅི་ཡང་
མེད་པར་ཉལ་ཁྲིའི་གམ་དུ་བསྡད་འདུག བལྟས་ཚོད་ལ་སྨན་པ་ཞིག་དང་འདྲའོ། །Kཡང་
གནས་དེར་སོས་དལ་བག་ཕེབས་གང་ཞིག ལྭ་རིང་གྲ་དག་ཅིག་གྱོན་ནས་རྫིག་ཉམས་
དོད་པོས་བསྡད་འདུག ལས་ཚབ་པའི་ངོ་ཚ་ཁྲེལ་མེད་ཀྱི་ཚུགས་ཀ་ཐམས་ཅད་ལས་རྣམ་
པར་རྒྱལ་བའི་ཚུལ་དུ་སྣང་། ཡང་ན། ནད་པའི་སེམས་སུའང་དེ་ལྟར་སེམས་བཞིན་ཡོད་
ངེས། ལས་ཚབ་པ་དེ་རུ་ལྷགས་ཏེ་བག་ཡོད་ཀྱི་མིག་མདངས་བུ་ཆུང་གི་གདོང་པར་ཅེར་
རོ། །ཡང་གཅིག་བཤད་ན། བུ་ཆུང་ཡང་བདག་དང་ན་མཉམ་སྟེ། སྨ་ར་སྲབ་པོས་བརྒྱན་ནོ། །
འོན་ཏེ་ནད་ཀྱིས་མནར་བས་སམ་ཅི། སྨ་ར་ཡོངས་སུ་རྫོབ་པོར་གྱུར་འདུག Kསྟོབས་ཆེ་
ཞིང་། ཕྲག་ཞེང་རྒྱས། འོན་ཏེ་བདག་ཧ་ལས་དོན་ནི་ནད་གདོན་གྱི་མནར་གཅོད་ལས་ད་ལྟ་
ལུས་ཟུངས་སྐམ་ཞིང་རིད་ལ། རོ་སྟོད་སྒུར་བ། གོམ་འགྲོས་ཀྱང་ཤིན་ཏུ་མི་བརྟན་པར་གྱུར་
309འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏོ། །Kསྔར་བཞིན་ད་གིན་གྱི་ཚུགས་ཀ་ལྟར་ལྭ་རིང་གྱོན་ཅིང་། ཉལ་ཁྲིའི་གམ་དུ་འགྲེངས་
ཏེ་བུ་ཆུང་ལ་ཅི་ཞིག་ཤོད་བཞིན་པ་འདྲ། Kཡི་ཆུང་མ་གཟུགས་ཆུང་ཞིང་གཉོམ་པས་རླུང་
ལྡང་བ་ཙམ་གྱིས་འགྱེལ་སྲིད། འོན་ཏེ་གསོན་ཉམས་ཤིན་ཏུ་དོད། སྤྱིརKཡི་སྔུན་ན་དེ་ལྟར་
ཡིན་པ་ལས། བདག་ཅག་སུ་ལའང་སྣང་འཇོག་ཙམ་ཡང་མི་བྱའོ། །མོས་འཚུབ་ཆ་དང་
བཅས་ཁོའི་ལྭ་རིང་འབུད་བཞིན་མཆིས། འོན་ཏེ་གཟུགས་པོའི་རིང་ཐུང་ལ་ཧེ་བག་ཤིན་
ཏུ་ཆེ་བས་རྩོལ་བ་ལྷོད་མེད་བྱས་མཐར་གཞི་ནས་ཕུད་སོང་། བྱེ་བྲག་ཏུ་དཀའ་ངལ་ཆེ་ཤོས་
ནིKཡིན་པ་སྟེ། ངོ་གདོང་སུན་སྣང་གིས་གཙེས་པའོ། །ཁོས་སེམས་པ་ལྷོད་ལ་ཕོབ་ཐབས་
མེད་པའི་ངང་ལག་བརྡ་ཡང་སེ་བྱས་ཏེ་རྒྱབ་བསྙེས་རྐུབ་སྟེགས་ཤིག་སྐྱེལ་རྒྱུར་སྐུལ།
ལྭ་རིང་ཕུད་རྗེས་སྐད་ཅིག་མར་རྐུབ་སྟེགས་ཁོའི་གམ་དུ་བསྐྱལ་ལོ། །མཐར་ལྭ་རིང་པང་
དུ་བཏབ་ནས་ཕྱིར་བུད། མཐོང་ལམ་དུ་མོ་ལྭ་རིང་གི་ཁུད་དུ་ཡལ་བའི་ཚུལ་དུ་སྣང་།
མོས་
སྐབས་འདིར་བདག་ལ་གོ་སྐབས་གཞི་ནས་ཐོབ་སོང་སྙམ། ཡང་ན། ད་ལྟ་འཐོབ་རྒྱུ་
ལྟ་ཅི། ནམ་ཡང་འཐོབ་མི་སྲིད་སྙམ། ཡང་ན། བདག་གིས་ཅི་ཡིན་ཚོད་ལྟ་ཞིག་བྱ་འདོད
ན། ངེས་པར་དུ་གོ་སྐབས་ཀྱི་གླགས་དང་བསྟུན་རྒྱུ་ཤིན་ཏུ་གལ་ཆེའོ་སྙམ། གང་ལགས་ཤེ་
ན། འདི་ལྟའི་གནས་སུ་ཚོང་ལས་ཀྱི་སྐོར་གླེང་ན། གནས་བབ་ཐབས་རྡུགས་སུ་གྱར་རྒྱུ་
སྨོས་ཅི་དགོས། འོན་ཏེ་དེ་ལྟར་ཁོམ་པ་ཆུད་འཛའ་རྒྱུའང་བདག་གི་འདུན་པ་ཉག་གཅིག་
མ་ཡིན་ནོ། །ལྡོག་སྟེ་ལས་ཚབ་པ་ནི་གནས་འདིར་སོས་དལ་བག་ཕེབས་ངང་སྟན་ལ་
འཁོད་དོ། །བདག་ནི་ཁོར་ཁ་ཡ་ཙམ་ཡང་བྱ་མི་འདོད། Kནི་སྤྲོ་བ་འབུམ་གྱིས་མྱོས་ཏེ་རང་
གི་བུ་ཆུང་དང་ཁ་བརྡ་བྱེད་བཞིན་མཆིས་མོད། བདག་གིས་འཛེམ་དོགས་ཅི་ཡང་མེད་
པར་ཚོང་དོན་གྱི་སྐོར་འཆད་མགོ་བརྩམས། བློ་ཕམ་གྱི་ཡུལ་དུ་གྱུར་པ་ནི་བདག་གི་སྐྱོན་
ཆ་སྟེ། དེའང་གཏམ་སྨྲས་པ་ཤིན་ཏུ་ལེགས་ན། སེམས་འགུལ་དབང་གིས་ཚུགས་ཀ་ཤོར་
འགྲོའོ། །ལར་གནས་འདིར་སྐད་ཅིག་མར་ཤོར་རྒྱུ་སྨོས་ཅི་དགོས། དེ་ལྟ་དེ་ལྟར་ཏེ། བདག་
310གཟུགས་འགྱུར་ཟིན་ཐོ།
གིས་ཡར་འགྲེངས་ཤིང་། གཏམ་འཆད་ཤོར་ཡར་མར་འདུར་རྒྱུག་བྱས། གཞུང་ལས་ཁང་
དུ་དེ་ལྟའི་བྱ་བྱེད་ཀྱིས་སེམས་ཁམས་སྙོམས་སྒྲིག་ལ་ཕན་འབྲས་ཟབ་མོད། མི་རྒྱུས་མེད་
ཀྱི་ཁྱིམ་དུ་ཐམས་ཅད་སུན་བྱེད་ཀྱི་རྒྱུ་མ་ཡིན་ནམ། དེ་ལྟར་བདག་ནི་རང་ལ་ཚོད་འཛིན་
བྱ་དཀའ་ཞིང་། ཐ་ན། བག་ཡོད་ཚུལ་གྱིས་དུ་བ་འཐེན་གྱིན་སེམས་པ་ལྷོད་ལ་ཕོབ་ཐབས་
བྱས། འོ། མི་སུར་ཡང་སྐྱོན་ཆ་ལོས་ཡོད། བདག་གི་སྐྱོན་ཆ་ལས་ཚབ་པ་དང་བལྟོས་ན་
གླེང་རིན་མེད་པ་ཞིག་གོ །དཔེར་ན། ཁོས་ཞྭ་མོ་པུས་མོའི་སྒང་བཞག་ཅིང་། ཇི་མི་སྙམ་
པའི་ཚུལ་གྱིས་ཕར་འཐེན་ཚུར་འཐེན་བྱ། ལན་རེར་བསམ་ཡུལ་ལས་འདས་པར་མགོར་
གྱོན། ཡང་སྐད་ཅིག་མར་ཕུད། དེ་ནི་སྣང་མེད་ཀྱི་ཚུལ་དུ་བརྩམས་པ་འདྲ་མོད། མི་ཞིག་
ལ་སུན་སྣང་མི་འབྱིན་མི་སྲིད། དེ་ལྟའི་བྱ་བྱེད་བསྐྱར་ཟློས་ཀྱིས་བྱ་བ་གོམས་གཤིས་སུ་
གྱུར་འདུག སྣང་ཚུལ་དེར་ཇི་ལྟར་གཤེ་དགོས། དོན་དམ་དུ་བྱ་བྱེད་དེ་རིགས་ནམ་ཡང་བྱ་
མི་ཉན། བདག་གིས་ཡར་མར་འདུར་རྒྱུག་བྱས་ཤིང་། རང་གི་བྱ་བར་ཞིབ་འདང་རྒྱག་གིན་
ཁོར་སྣང་འཇོག་ཅི་ཡང་མ་བྱས། འོན་ཏེ་མི་དེ་འདྲའི་རིགས་ཀྱི་ཞྭ་རྩེད་ཀྱིས་རང་ལ་ཚོད་
འཛིན་ནམ་ཡང་མི་བཏུབ་བོ། །དེ་ལྟ་དེ་ལྟར་རོ། །བདག་ནི་སེམས་འགུལ་ཚད་མེད་ཐེབས་
པའི་གནས་སྐབས་སུ་དེ་ལྟའི་སུན་སྣང་ལ་སྣང་འཇོག་མེད་པ་གང་ཞིག སུར་ཡང་ཁ་ཡ་
ཡེ་ནས་མི་བྱའོ། །བདག་གི་མཐོང་ཆོས་སུ་སྣང་ཚུལ་ཐམས་ཅད་འཆར་མོད། གཏམ་ཡོངས་
སུ་མ་འཆད་པའམ། ཡང་ན། བསམ་འཆར་མི་འདྲ་བ་མ་ཐོས་ཚེ། ཕལ་མོ་ཆེར་ཁ་ཡ་མི་
བྱའོ། །དཔེར་ན། བདག་གི་མིག་མདུན་གྱིKལྟ་བུ་སྟེ། ཁོས་བདག་གིས་ཅི་བཤད་རྣ་རྒྱབ་ཀྱི་
རླུང་བུར་བརྩིས་ཤིང་། རྐུབ་སྟེགས་ཀྱི་ལག་སྐྱོར་སྒང་བཞག་པའི་ལག་ཟུང་ཕར་ཚུར་སློག་
པ། ལྟག་པ་དགྱེ་ནས་བདག་ལ་མི་ལྟ་བ། ཐ་ན། སྣང་བ་རྒྱ་ཡན་ཚུལ་གྱིས་ཞིབ་འདང་ཀློང་
ཚུད་པ་ལྟ་བུའོ། །དེ་ལྟར་རྣམ་གཡེང་གི་ཚུགས་ཀ་དང་བཅས་བདག་གིས་ཅི་བཤད་རྣ་རྒྱབ་
ཀྱི་རླུང་བུར་བརྩིས། ཐ་ན། ཁོས་བདག་གནས་དེར་ཡོད་པའི་སྣང་བ་ཙམ་ཡང་མི་བྱའོ། །དེ་
311འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྟའི་མཐོང་ཆོས་ཀྱིས་བདག་ལ་རེ་བ་ཅི་ཡང་མེད་པ་རྟོགས་མོད། མུ་མཐུད་སྦ་གསང་ཅི་
ཡང་མེད་པར་ལྷུག་གླེང་བྱས། ཅི་ལྟར་ཡང་བདག་ལ་རེ་བ་ཡོད་པ་འདྲ། བདག་གིས་བཤད་
པའི་གཏམ་དང་། ཁྱེར་བའི་ཚོང་ཟོག་གང་གི་ཐད་ནས་བསམས་ཀྱང་རེ་བ་ཡོད་པ་འདྲ། ཐ་
ན། རང་ཉིད་ཀྱི་ཕྱིར་ཐམས་ཅད་བློས་གཏོང་ནུས་པའི་བྱ་བྱེད་འདིར་མཚར་སྣང་དྲག་པོ་
སྐྱེས་པ་སྟེ། ཐམས་ཅད་སྔར་རྒྱུན་ལྟར་ལྷིང་འཇགས་ཀྱི་གནས་སུ་འཁོད་ཐུབ་པས་སོ། །གློ་
བུར་དུ་ལས་ཚབ་པས་ཀྱང་ཞྭ་རྩེད་མ་རྩེད་ཅིང་། ལག་ཟུང་བྲང་ཁར་སྣོལ་པས་བདག་ལ་
བདེ་བའི་སྣང་བ་བྱིན། བདག་གིས་དེ་ལྟའི་འཁྲབ་སྟོན་གྱིས་ཁོའི་འཆར་གཞི་ནོགས་པ་
འདྲ། ཚུལ་དེ་ཁོའི་སེམས་ན་ཁྲིགས་ཁྲིགས་ཡིན་སྲིད། ཅི་སྟེ་མི་སྣ་གལ་ཆེར་མི་འཛིན་པ་
གང་ཞིག སྣང་ཆུང་གི་ཚུལ་དུ་ལུས་པའི་བུ་ཆུང་དེས་གློ་བུར་དུ་མལ་ཁྲིའི་སྒང་དགྱེ་སྟེ་
རྫིག་ཉམས་དང་བཅས་མཛུབ་མོ་མ་གཏད་ཚེ། བདག་གི་གཏམ་ཉོག་མ་ལུས་པ་མུ་མཐུད་
འཆད་བཞིན་པ་གདོན་མི་ཟའོ། །བུ་ཆུང་དེས་ཅི་ཞིག་འཆད་འདོད་པ་དང་། མཛུབ་མོས་
ཅི་ཞིག་སྟོན་འདོད་མོད། ཁོའི་སྟོབས་ཤུགས་ཀྱིས་མ་ལྕོགས། བདག་གིས་དེ་ལྟའི་བྱ་བྱེད་ཚ
བ་རྒྱས་ནས་བླ་འཆོལ་བའི་རྟགས་སུ་འདོད་མོད། མིག་ཟུང་རང་དབང་མེད་པརKཡི་ངོ་
གདོང་ལ་ཅེར་དུས་ཅི་ཡིན་གཞི་ནས་རྟོགས་སོང་། Kགནས་དེར་ཙོག་འདུག སྐྲངས་ཤིང་
འབུར་བའི་མིག་ཟུང་བགྲད་ཅིང་། སླར་སྐད་ཅིག་མར་ཟུམ། ལུས་པོ་སིག་སིག་ཏུ་འདར།
མགོ་བོའང་དུད་སོང་། ཕལ་ཆེར་མི་ཞིག་གིས་རྒྱབ་ནས་གཞུས་པའམ། ཡང་ན། བསྣུན་
པའི་ཚུལ་ལས་མ་འདས་སོ། །ཁོའི་མ་མཆུ་དང༌། ཨོག་མར་གྲག་འགུལ་ཅི་ཡང་མེད། ངོ་
གདོང་ཡང་ཐལ་མདོག་ཏུ་གྱུར། ཁོ་སྔར་བཞིན་དབུགས་རྔུབ་ལེན་བྱེད་མོད། ཤིན་ཏུ་དུབ་
པའི་ཚུལ་དུ་སྣང་། མཐར་ཐར་པ་ཐོབ་པའི་ཚུལ་གྱིས་རྐུབ་སྟེགས་ལ་བསྙེས། མིག་ཟུང་
ཁད་ཀྱིས་ཟུམ། མཐར་འཆི་ཁའི་འཕག་འཚག་དང་བཅས་གྲག་འགུལ་ཅི་ཡང་མེད་པར་
གྱུར་ཏོ། །བདག་གིས་སྐད་ཅིག་མར་ཁོའི་མདུན་དུ་བཅར། གྲང་ལ་ཐུར་དུ་དཔྱངས་པའི་
312གཟུགས་འགྱུར་ཟིན་ཐོ།
ལག་པར་འཇུས་མོད། འཕར་རྩའི་གྲག་འགུལ་ལ་རེག་མ་ཐུབ། ཚེ་སྲོག་ཅིག་ལ་དེ་ལྟར་
བཞི་ཤད་འཐེན་སོང་། དེ་ལྟ་དེ་ལྟར་ཏེ། རྒད་པོ་ཞིག་ཕྱི་མའི་ལམ་དུ་གཤེགས་སོང་། འོན་
ཏེ་མི་རྟག་འཆི་བའི་འཇིགས་པས་བདག་ཅག་གི་སེམས་པ་མི་སྐྱིད་པར་མི་འགྱུར་བར་
སྨོན། ད་ལྟ་བྱ་བ་གང་ཞིག་རྩོམ་དགོས། འཚུབ་ཆ་དང་བཅས་གང་ཞིག་སྔོན་དུ་རྩོམ་དགོས།
བདག་གིས་ཕྱོགས་བཞི་མཚམས་བརྒྱད་ལ་ཅེར། དེ་དུས་བུ་ཆུང་དེས་མགོ་བོ་མལ་ཐུལ་
གྱིས་བཀབ་ནས་ངུ་བཞིན་པ་གང་ཞིག ལས་ཚབ་པས་རྣམ་འགྱུར་གྲང་ཤུར་ཤུར་ངང་
གོམ་སྟབས་གཉིས་ཀྱིས་བར་ཆོད་པའིKཡི་ཁ་གཏད་ཀྱི་འབོལ་ཁྲིའི་སྒང་ཙོག་སྟེ། ཁོམ་པ་
ཆུད་འཛའ་བཞིན་པ་ལས་གཞན་ཅི་ཡང་མི་བྱའོ། །བདག་གིས་བསམས་ན། ད་ལྟ་ཤིན་ཏུ་
བྱ་དཀའ་བའི་བྱ་བ་ཉག་གཅིག་སྟེ། Kཡི་ཆུང་མར་དེ་དོན་ཇི་ལྟར་གསལ་བཤད་བྱ་རྒྱུ་དེའོ་
སྙམ། དེ་ནི་བཟོད་པའི་གླགས་དང་བྲལ་ཞིང་། དང་ལེན་བྱ་དཀའ་བའི་མྱོང་བའི་རིགས་
ཤིག་གོ །དེ་དུས་གམ་གྱི་ཤག་མིག་ལས་འཚུབ་ཆས་བསྣད་པའི་རྡོག་སྒྲ་ཐོས་བྱུང་།
མོ་སྔར་བཞིན་རྒྱུན་གོས་གྱོན་འདུག མལ་གོས་བརྗེ་རྒྱུའི་ཁོམ་པ་ད་དུང་མ་བྱུང་བ་
འདྲ། མོས་ཐབ་ཀའི་མེ་དྲོད་ལ་ལྡེ་བའི་མལ་གོས་ཁྱེར་ནསKལ་གཡོག་འདོད། “ཁོ་གཉིད་
འདུག” Kཡི་ཆུང་མས་འཛུམ་དམུལ་དམུལ་གྱིས་དེ་ལྟར་སྨྲས་ཤིང་། བདག་ཅག་ཅི་ཡིན་
མེད་པར་ཁ་རོག་གེར་གནས་པའི་གནས་བབ་ལ་ཅེར་གྱིན་མགོ་བོ་གཡུག་བྱུང་། དེ་ནས་
ན་ཆུང་མ་ཞིག་ལྟར་བརྩེ་བ་ཆེན་པོས་ད་གིན་བདག་གིས་འཆང་པའི་ལག་ཟུང་གྲང་མོ་
དེར་འོ་ཞིག་བསྐྱལ་སོང་། ཚུལ་དེ་ནི་བརྩེ་གྲོགས་ཀྱི་ཟློས་གར་ཆུང་ངུ་ཞིག་འཁྲབ་པའི་
ངང་ཚུལ་ལས་མ་འདས་སོ། །མཐར་བདག་དང་། ལས་ཚབ་པ། བུ་ཆུང་གསུམ་གྱི་མཐོང་
ལམ་དུKཡིས་ཡན་ལག་འགུལ། གླལ་སྒྱིང་བྱས། ད་དུང་ཆུང་མར་མལ་གོས་གཡོག་ཏུ་
བཅུག་སོང་། མོས་གཉོམ་གཉོམ་དུངས་དུངས་ངང་འཆམ་འཆམ་བྱེད་དུས་དུབ་དྲགས་
པར་ལེ་བདའ་བྱས་ཤིང་། Kཡིས་ཀྱང་ཁོང་ཁྲོ་དང་ཟུར་ཟའི་ཚུལ་གྱིས་ཉན་པ་གང་ཞིག
313འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ལྡོག་སྟེ་རང་ཉིད་གཉིད་དུ་ཤོར་དོན་གྱི་འགྲེལ་བཤད་དེ། བྱ་བ་ཅི་ལའང་བགྲོ་གླེང་བྱ་རྒྱུའི་
སྙིང་པོ་མེད་པ་སྨྲས་སོ། །དེ་ལྟར་གནས་སྐབས་བུ་ཆུང་གི་མལ་ཁྲིའི་སྒང་ཉལ་ཏེ་ཉལ་ཁང་
དུ་བསྐྱོད་འདོད་མ་བྱས། ཁོའི་མགོ་བོ་བུ་ཆུང་གི་རྐང་པའི་འཁྲིས་སུ་བཞག་པས་ཆུང་མས་
འཚུབ་ཆ་དང་བཅས་སྔས་མགོ་གཉིས་ཀྱིས་སྐྱོར། དེ་རྗེས་སྣང་ཚུལ་ཡ་མཚན་ཅན་ཅི་ཡང་
མཐོང་ཆོས་སུ་མ་གྱུར། Kད་ལྟ་དགོང་དྲོའི་ཚགས་པར་ལ་ལྟ་བ་ལས་མགྲོན་པོ་སུར་ཡང་
ཁ་ཡ་མི་བྱ། འོན་ཏེ་ཚགས་པར་ལ་ལྟ་བ་མིན་པར་ལན་རེར་པར་ངོས་སུ་མིག་གཤར་རྒྱག་
པ་ཙམ་མོ། །Kཡིས་མི་ཞིག་ཧ་ལས་ཤིང་། ཚོང་རར་ཉམས་སྣང་ཟབ་པའི་མིག་མདངས་
ཅེར་གྱིན། བདག་ཅག་བྲིན་ཚོང་པས་ཉན་མི་བཟོད་པའི་ཚིག་འགའ་སྨྲས་ཤིང་། རང་
དབང་ལྡན་པའི་ལག་བརྡས་མཐོང་ཆུང་གི་རྣམ་པ་བསྟན། ལྕེ་རྩེ་ཁ་ནང་དུ་མུར་བའི་ཚུལ་
གྱིས་དེ་ལྟར་བརྩམས་སོ། །སྤྱིར་དེ་ནི་བདག་ཅག་གིས་ཁོའི་ཚོང་དོན་གྱི་བྲོ་བ་ཉམས་པར་
འདོད་པའི་རྣམ་པ་འཆང་བའི་ཚུལ་ལས་མ་འདས་སོ། །ལས་ཚབ་པ་དེ་བཟོད་པའི་གླགས་
དང་བྲལ་ནས་གཏམ་ཆོ་མེད་འགའ་སྨྲས། དེའང་མི་ཆུང་རང་གཤིས་ངན་པའི་བློ་དཀྱེལ་
གྱིས་གནས་དེར་བདེན་ལུགས་འཚོལ་བ་འདྲ། གང་དེའི་བྱ་བྱེད་ལ་དཔགས་ན། བཀྲ་ཤིས་
པའི་བྱ་བ་ཡོང་རྒྱུ་ལྟ་ཅི། ལྡོག་སྟེ་བྱུར་གྱི་སྣ་འདྲེན་གྱི་ཚུལ་དུ་སྣང་ངོ་། །དེའི་ཕྱིར་བདག་
ནི་མཐའ་མའི་གྱེས་ཕྱག་འབུལ་བར་བརྩམས་སོ། །བདག་གིས་ལས་ཚབ་པར་ཐུགས་རྗེ་
ལེགས་འབུལ་ཞུ་དགོས་པ་སྟེ། ཅི་སྟེ་གང་དེ་གནས་དེར་མ་ལྷགས་ན་བདག་ལ་གྱེས་ཕྱག་
འབུལ་རྒྱུའི་དཔའ་སྤོབས་ཡེ་ནས་རྙེད་ཐབས་མེད་པའི་ཕྱིར་རོ། །
བདག་ཚོམས་ཆེན་དུ་སླར་ཡངKཡི་ཆུང་མར་ཕྲད། མོའི་གཉོམ་གཉོམ་དུངས་
དུངས་གི་བྱད་བཞིན་མཐོང་ཆོས་སུ་གྱུར་དུས་སེམས་ཁོང་ནས་ཨ་མ་དྲན་འོངས། མོའི་ཁ་
རོག་གེར་གནས་པའི་ཚུགས་ཀ་མཐོང་དུས་བདག་གིས་འཆད་འདོད་པའི་གཏམ་སྟེ “ཅི་
ལྟར་ཡང་ཁྱོད་ཀྱིས་བྱས་རྗེས་ངོ་མཚར་ཅན་གཏོད་ཐུབ་ཅིང་། བདག་ཅག་གིས་གཏོར་
314གཟུགས་འགྱུར་ཟིན་ཐོ།
སྐྱོན་བཏང་བའི་དངོས་པོ་ཐམས་ཅད་ཉམས་གསོ་ཐུབ་བོ། །ཅིའི་ཕྱིར་ཞེ་ན། བདག་ལ་
ཆུང་དུས་ནས་ཨ་མ་མེད་པའི་ཕྱིར་རོ” ཞེས་ངག་སྒོ་དལ་ཞིང་། ཚིག་གསལ་འབྲུ་དག་
གིས་རྣ་ཚར་གླན་ནས་སྨྲས། འོན་ཏེ་མོ་འོན་པར་གྱུར་རམ་ཅི། བྱིས་པ་ཞིག་ལྟར་ཇི་མི་
སྙམ་པར “བདག་གི་ཁྱོ་བོའི་རྣམ་པར་ཨེ་ཟེར” ཞེས་ལན་དུ་བཏབ་བྱུང་། ད་དུང་མོའི་
མཐའ་མའི་གྱེས་ཚིག་ཀློང་བདག་དང་། ལས་ཚབ་པ་སྐྱེ་བོ་རིགས་འདྲར་བཟུང་བའི་རྟིང་
ཁ་ལོན་བྱུང་། བདག་ནི་མོར་ཡིད་རྟོན་པ་སྟེ། སྔོན་དང་མི་འདྲ་བར་ད་ལྟ་ཀུན་ལས་བྱམས་
བརྩེ་ཟབ་པར་མཐོང་ངོ་། །
མཐར་བདག་གིས་ཐེམ་སྐས་བརྒྱུད་ནས་མར་བབས། དེ་སྔོན་ཡར་འགོས་དུས་ཤིན་
ཏུ་དུབ་མོད། ད་ལྟ་མར་འབབ་དུས་དེ་བས་དུབ་བོ། །ཨེ་མ། ཚོང་ལས་ཀྱི་ཤུལ་ཐག་རིང་མོ་
ཚེར་སྡོང་སྐྱ་བོས་གཏམས་འདུག མི་རྣམས་ཀྱིས་ཚེར་སྡོང་གི་ཁུར་པོ་ཁུར་ནས་མུ་མཐུད་
མདུན་དུ་ནུར་གྱིན་འདུག
315འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ས་ཕུག
ཕམ་ཉེས་
བདག་གིས་ས་ཕུག་ཅིག་བྲུས། བལྟས་པ་ཙམ་གྱིས་ཤིན་ཏུ་ལེགས་སོ། །ཕྱི་ཚུལ་ནས་
ཁུང་བུ་ཆེན་པོ་ཞིག་དང་འདྲ་མོད། དོན་དམ་དུ་བགྲོད་བྱའི་ཁ་ཕྱོགས་མེད་དེ། གོམ་པ་
ཁ་ཤས་བསྐྱོད་ཚེ་སྲ་ཞིང་མཁྲེགས་པའི་བྲག་རྡོར་འཕྲད་སྲིད་དོ། །འདི་ནི་བདག་གི་བློ་
གྲོས་ཀྱི་རྩལ་ལས་ཕྱུངས་པའི་ཐབས་ཇུས་ཤིག་ཡིན་ཞེས་ཆེ་བསྟོད་བྱ་བ་ལས།
ཐེངས་མང་གི་འབྲས་བུ་ཡིན་ཞེས་སྨྲས་ན་ཤིན་ཏུ་ལེགས་སོ། །བདག་གི་བསམས་ན། ཁུང་
བུ་དེ་མ་བཀག་ན་ཅིས་ནས་ཀྱང་བཟང་སྙམ། དེ་ལྟ་དེ་ལྟར་ཏེ། ཐབས་ཇུས་ཁ་ཤས་ཆེས་
ཞིབ་ཕྲ་ཅན་དུ་གྱུར་ན། མཐར་རང་ཉིད་ཕུང་སྲིད་པ་བདག་གིས་ལོས་རྟོགས། སྤྱིར་ཁུང་
བུ་འདིར་མི་རྣམས་ཀྱིས་སྣང་འཇོག་བྱས་ཏེ་གནས་འདིར་རྟོག་ཞིབ་ཀྱི་ཡུལ་དུ་གྱུར་པའི་
ཆ་ཞིག་ཡོད་པར་སྙམ་ན། འདི་ཡང་དཔའ་སྤོབས་ཅན་གྱི་རང་བཞིན་སྲོང་པོར་མངོན་
པའི་ཚུལ་ལོ། །ལྡོག་སྟེ་སུ་ཞིག་གིས་བདག་ནི་བག་འཁུམས་ཅན་ཏེ། སྡར་མའི་ངང་ཚུལ་
གྱིས་ས་ཕུག་འདི་བྲུས་པར་སྙམ་ན། འདི་ནི་ཤིན་ཏུ་ནོར་རོ། །ས་ཕུག་འདི་དང་ཁ་ཐག་རིང་
བའི་གནས་ཤིག་སྟེ། གནས་དེར་ཆུ་བལ་སྟུག་པོར་སྐྱེས་སོ། །དེ་ནི་ཕུག་ལམ་གྱི་སྒོའོ། །དེ་
ལྟའི་ཆུ་བལ་གྱིས་བདག་གི་བདེ་འཇགས་སྲུང་བཞིན་པའོ། །ཅི་སྟེ་སུ་ཞིག་གིས་ཆུ་བལ་
སྒང་བསྐྱོད་པའམ། ཡང་ན། རྡོག་པས་བརྫིས་ཚེ། བདག་གི་ས་ཕུག་གི་གསང་བ་གྱར་བའི་
རྟགས་མཚན་ནོ། །སུ་ཞིག་ལ་བགྲོད་འདོད་ཀྱི་སྤྲོ་བ་ཡོད་པ་གང་ཞིག ཕུག་ལམ་བགྲོད་
316གཟུགས་འགྱུར་ཟིན་ཐོ།
བྱེད་ཀྱི་རྩལ་ལག་ཡོངས་སུ་རྫོགས་ཀྱང་། ལེགས་པར་བགྲོད་རྒྱུ་ལྟ་ཅི། རང་ཉིད་ཕུང་སྲིད།
ཚུལ་དེ་བདག་གིས་ལོས་རྟོགས་ཏེ།
བདག་ད་ལྟ་ཚེ་སྲོག་གི་མཐའ་མའི་འགྲུལ་བཞུད་ཀྱི་
གནས་སྐབས་སུ་མཆིས་པས་སོ།
།འོན་ཏེ་གནས་སྐབས་དེར་ལྷིང་འཇགས་ཀྱི་བདེ་བ་ད་
དུང་མྱོང་ཐབས་མེད་དོ། །ཆུ་བལ་སྟུག་པོར་འཛིང་པའི་མུན་ནག་གི་གནས་དེ་ནི་བདག་
གི་ཚེ་སྲོག་གི་རྒྱ་རྙི་སྟེ། གནས་དེར་རྟག་ཏུ་གཅན་གཟན་གྱིས་རྫི་སྣོམ་བྱ་བ་རྨིས་བྱུང་།
ཁ་ཅིག་གིས་བསམས་ན། བདག་གིས་ས་ཕུག་གི་སྒོ་བཀག་ཅིང་། སྒང་དུ་ས་སྲབ་མོས་
བཀབ། འོག་ཏུ་ས་སྙི་མོར་གདལ་ཏེ་ངལ་དུབ་ཅི་ཡང་མེད་པར་འགྲོ་འོང་བྱས་ན་ལེགས་
པར་འདོད་དོ། །འོན་ཏེ་དེ་ནི་མི་སྲིད་པ་ཞིག་གོ །བདག་གིས་རྐྱེན་ངན་ཟློག་ཐབས་མ་བྱས་
ཚེ། གློ་བུར་བའི་བགེགས་བར་གང་ཞིག་ཀྱང་སྐད་ཅིག་མར་འཕྲད་སྲིད། ངེས་པར་དུ་ཚེ་
སྲོག་གི་ཉེན་ཁ་ཟློག་བྱེད་ཀྱི་གྲ་སྒྲིག་བྱ་དགོས། དེ་ལྟའི་བགེགས་བར་ཐེངས་མང་འཕྲད་
འོངས། དེ་དག་ཐམས་ཅད་བཟོད་སྒོམ་གྱི་ཡུལ་དུ་འགྱུར་མོད། ལན་རེར་ཐབས་ལ་མཁས་
པ་ནི་ཤེས་རབ་ཅན་གྱི་རང་རྟགས་ཉག་གཅིག་གོ །བདག་གིས་ངེས་པར་དུ་དུས་དང་རྣམ་
པ་ཀུན་ཏུ་ཕྱིར་ཐོན་རྒྱུའི་སྟ་གོན་ལེགས་པོ་བྱ་དགོས། དེ་ལྟའི་དོགས་ཟོན་གྱི་གླགས་དང་
བསྟུན་ན་བདག་ལ་གློ་བུར་བའི་འཇབ་རྒོལ་ཡེ་ནས་ཐེབས་མི་སྲིད། བདག་བདེ་བདེ་ཐང་
ཐང་ངང་ས་ཕུག་གི་སྦུབས་སུ་སྡོད། དེ་ལྟ་དེ་ལྟར་ཏེ། དགྲ་བོ་གནས་གང་ཞིག་ནས་བདག་
གི་ཕྱོགས་སུ་ག་ལེར་ཡོང་སྟེ། ཁ་རོག་གེར་བདག་དང་ཁ་ཐག་ཇེ་ཉེར་གཏོང་བཞིན་མཆིས་
པས་སོ། །དེའི་རྫི་རྣོན་པོ་ཇི་ལྟར་ཡོད་པ་བདག་གིས་ནམ་ཡང་སྨྲ་མི་བཏུབ་པ་གང་ཞིག
ཐམས་ཅད་རྒྱུས་མེད་ཀྱི་ཡུལ་ལས་མ་འདས་སོ། །འོན་ཏེ་སྲོག་བསྡོས་ལ་ཇི་མི་སྙམ་པའི་
རྐུན་མ་ཁ་ཅིག་གིས་ཐབས་བརྒྱ་ཇུས་སྟོང་གིས་འབྲུ་སྲིད། སྤྱིར་བདག་གི་ས་ཕུག་གི་གཞི་
རྒྱ་ཆེ་བས་གནས་གང་ཞིག་ནས་བགྲོད་བྱེད་ཀྱི་ཕུག་ལམ་མི་འབྲུ་མི་སྲིད་དོ། །བདག་ནི་ས
ཕུག་འདིར་ཆ་རྒྱུས་ཤིན་ཏུ་ཟབ་པས་ཕུག་ལམ་དང༌། ཁ་ཕྱོགས་གང་ཡིན་ཐམས་ཅད་ལག་
317
་ས་འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
པའི་རི་མོ་ལྟར་ཤིན་ཏུ་གསལ་ལོ། །དེའི་ཕྱིར་རྐུན་མ་གང་ཞིག་ཀྱང་བདག་གི་ཞིམ་ཟས་སུ་
འགྱུར་རྒྱུ་སྨོས་ཅི་དགོས། འོན་ཏེ་བདག་རྒ་བཞིན་མཆིས་ན། བདག་ལས་སྟོབས་ཆེ་བའི་
དགྲ་བོ་གྲངས་ལས་འདས་པས་བྱེ་བྲག་དགྲ་བོ་གཅིག་གི་ཉེན་ཁ་ལས་གཡོལ་ཐུབ་རུང་།
གཞན་དེའི་འཇིགས་པ་ལས་ཐར་རྒྱུ་ཤིན་ཏུ་དཀའ་བ་གང་ཞིག འདི་ནི་མངོན་འགྱུར་བྱ་
ཐབས་མེད་པའི་བྱ་བ་ཞིག་གོ །ད་ནི་བགེགས་བར་ཅི་ཡང་མི་འཕྲད་མི་སྲིད། ཅི་ལྟར་ཡང་
བདག་ལ་ངལ་བ་ཅི་ཡང་མེད་ཅིང་། སྐད་ཅིག་མར་ཐོན་ཆོག་པའི་ཕུག་ལམ་གྱི་སྒོ་ཞིག་
རྙེད་ན་ཅི་འདྲའི་དགའ་ཨང་། དེ་ལྟར་བདག་གིས་སྲོག་བསྡོས་ལ་ཇི་མི་སྙམ་པར་བྲུས་ན་
ཆོག དཀོན་མཆོག་མཁྱེན། བདག་གི་རྐང་པར་སོ་བཏབ་པའི་སྣང་བ་ཚོར་གྱིན་འདུག
ཀྱེ། བདག་ལ་མགོན་སྐྱབས་མཛོད་ཅིག བདག་ལ་ཕྱི་རོལ་ནས་དགྲ་བོ་ཡོད་པ་གང་ཞིག
ས་འོག་ནས་ཀྱང་ཤིན་ཏུ་མང་། བདག་གིས་མ་མཐོང་ཡང་། ངག་རྒྱུན་དུ་དེ་ལྟར་འཆད་
ན། བདག་ནི་གྱ་ཚོམ་གྱི་ཡུལ་ལས་འདས་སོ། །དེ་ནི་ས་འོག་གི་སྐྱེ་དངོས་སོ། །ངག་རྒྱུན་དུ་
ཡང་སྙིང་ཅི་ཡིན་མ་བཤད། ཐ་ན། གང་ཞིག་དེ་དག་གི་ཁ་ཟས་སུ་གྱུར་ཡང་། ཅི་ཡིན་སུས་
ཀྱང་ནམ་ཡང་རྟོགས་མི་བཏུབ། ཁྱོད་ཉིད་ས་ཐོག་ཏུ་འགྲེངས་ཤིང་། ས་འོག་གི་འཇིག་
རྟེན་ནས་དེ་དག་གི་སྡེར་མོ་བགྲད་པའི་སྒྲ་ཐོས་དུས། ད་གཟོད་ཁྱོད་ཉིད་སྐྱོབ་ཐབས་ཀྱི་
ཡུལ་ལས་བྲལ་ལོ། །དེ་ལྟའི་བགེགས་བར་འཕྲད་དུས་ཁྱོད་ཉིད་རང་གི་ས་ཕུག་གམ། ཡང་
ན། ཁོ་ཚོའི་འཇིག་རྟེན་གང་ཞིག་ཏུ་གནས་པ་དབྱེར་མ་མཆིས་སོ། །དེ་ལྟར་ན་ཕུག་ལམ་
གྱི་སྒོས་བདག་སྐྱོབ་མི་བཏུབ། གང་ལགས་ཤེ་ན། དེ་ནི་བདག་ཐོན་སའི་གནས་མིན་པར་
བདག་འཇིག་སའི་གནས་ཡིན་པས་སོ། །འོན་ཏེ་དེ་ནི་ནམ་ཡང་བདག་གི་རེ་ལྟོས་ཀྱི་ཡུལ་
ཏེ། བདག་འཚོ་བྱེད་ཀྱི་ཟུངས་ཁྲག་ལྟར་རོ། །ད་དུང་ཕུག་ལམ་ཕྲ་མོ་གཞན་ཡང་ཡན་ལག་
ལྟར་གྱེས་པ་སྟེ། གུ་དོག་ཅིང་། བགྲོད་མི་བདེ་རུང་། བདེ་འཇགས་ཀྱི་རང་བཞིན་ལྡན་པ་
སྟེ། བདག་ཕྱི་རོལ་གྱི་འཇིག་རྟེན་དང་སྦྲེལ་བྱེད་དམ། བདག་ལ་མཁའ་དབུགས་སོས་པ་
318གཟུགས་འགྱུར་ཟིན་ཐོ།
ལྡུག་བྱེད་ཀྱི་སྦུ་གུ་ཡིན་པས་སོ། །མ་གཞིར་བྱི་བས་བྲུས་མོད། བདག་ལ་ཤིན་ཏུ་མཁོ་བ་སྟེ།
བབ་བསྟུན་གྱི་རྫིར་བརྟེན་ཏེ་ས་ཕུག་སྦུབས་སུ་བདེ་བར་གནས་ཤིང་། རྟག་ཏུ་སྲོག་ཆགས་
ཆུང་ངུ་བདག་གི་ཁ་ཟས་སུ་སྤྱོད་ཐུབ། དེའི་ཕྱིར་བདག་གིས་ས་ཕུག་ལས་མ་གྱེས་པ་གང་
ཞིག སྲོག་ཆགས་ཆུང་ངུ་ཁ་ཟས་སུ་སྤྱད་དེ་བབ་ཆགས་ཀྱི་འཚོ་ཚིས་སུ་རོལ་ཏོ། །དེ་ནི་
བདག་ལ་ཤིན་ཏུ་རྩ་ཆེའོ། །
བདག་གི་ས་ཕུག་གི་དགེ་མཚན་ནི་ཁུ་སིམ་པ་དེའོ། །དེ་ལྟ་དེ་ལྟར་ཏེ། གནས་དེར་
བདག་ཁེར་རྐྱང་ཡིན་པས་སོ། །ནམ་ཞིག གློ་བུར་དུ་འདུ་འཛིས་བསྙད་སྲིད། དེ་ནི་སུས
ཀྱང་ཁ་ཚོན་གཅོད་དཀའ་བའི་ཡུལ་ལོ། །འོན་ཏེ་ད་ལྟའི་ཆར་དབེན་ཅག་གེར་གནས་སོ། །
བདག་གིས་ཕུག་ལམ་སྒང་ཆུ་ཚོད་འགའ་དལ་བུར་ནུར་ཆོག ལན་རེར་སྲོག་ཆགས་ཆུང་
ངུའི་སྐད་སྒྲ་ཐོས་འོངས། རེད་དེ། དེ་དག་ཅང་མི་འགོར་བར་བདག་གི་སོའི་སྲུབས་ཀར་
དབེན་ཅག་གེར་ལོས་གཟིམ་སྲིད། ཡང་ན། ས་འདམ་ལྷུང་བའི་སྒྲའང་ཐོས་པ་སྟེ། བདག་
ལ་ཞིག་གསོ་བྱ་རྒྱུའི་གོ་བརྡ་སྤྲོད་དོ། །སྤྱིར་འདི་ནི་ཤིན་ཏུ་ཁུ་སིམ་པའི་གནས་ཤིག་གོ །རྟག་
ཏུ་ནགས་ཚལ་ཀློང་ནས་ལྡང་བའི་མཁའ་དབུགས་དྲོ་ཞིང་བསིལ། ལན་རེར་བདག་སྤྲོ་བས་
མྱོས་དྲགས་ཏེ་རང་དགར་གླལ་སྒྱིང་བྱ་ཞིང་། ཕུག་ལམ་སྒང་འགྲེ་ལྡོག་རྒྱག་གོ །སྟོན་ཁ་
འཆར་བའི་དུས་སུ་དེ་ལྟའི་སྡོད་གནས་ཤིན་ཏུ་མཁོའོ། །རྒད་པོ་ཞིག་ལ་ཆ་མཚོན་ན། དེ
ནི་གནས་སྐྱིད་པོ་ཞིག་ཅིའི་ཕྱིར་མིན། སྨི་བརྒྱ་ཡིས་བར་ཆོད་པའི་ཕུག་ལམ་གྱི་མཚམས་
ཚིགས་སུ་ཐང་ཆེན་སྒོར་མོ་རེ་མཆིས། གནས་དེར་བདག་གིས་ལུས་པོ་སྒོར་འཁྱིལ་ལེར་
ངལ་གསོ་བའམ། ལུས་ཟུངས་ཀྱི་དྲོད་འཕེལ་ཐབས་བྱས་ཏེ་གཉིད་སྐྱིད་པོ་ཞིག་ཁུག་ཆོག
དེ་ལྟར་ལྷིང་འཇགས་གང་ཞིག བདེ་འཇགས་སམ། སོས་དལ་བག་ཕེབས་ཀྱི་གཉིད་ཁུག་
གོ །གོམས་ལོབ་ཏུ་གྱུར་པས་སམ། ཡང་ན། ས་ཕུག་སྟེ། བདག་གི་སྡོད་ཤག་འདིར་རྣམ་པ་
ཀུན་ཏུ་ཉེན་ཁས་བསྣད་པས་སམ་ཅི། བདག་ནི་ཉེན་ཟོན་གྱི་དོགས་པས་བསླད་པ་གང་ཞིག
གོ
319འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
རྟག་ཏུ་འཆར་ཅན་བཞིན་སྐྱིད་པོའི་གཉིད་ལས་སད་འོངས། ཉིན་མཚན་རྟག་ཀུན་ཏུ་དེ་
ལྟའི་ཁུ་སིམ་ལ་རྣ་བ་བླག་གིན། འཛུམ་ཆུང་ཤིག་གེར། སླར་ཡང་སོས་དལ་བག་ཕེབས་
ངང་སུག་བཞི་བརྐྱངས་ཏེ་རྨི་ལམ་གྱི་ཞིང་ཁམས་ཉུལ་ལོ། །གཞན་ཡང་ཚང་མེད་པའི་འབུ་
སྐྱོགས་གཉོམ་ཆུང་དེ་དག་རྒྱ་ལམ་དང་། ནགས་ཚལ་ཀློང་གཅིག་པུར་ཉུལ་ལོ། །དེ་དག་ཁྱུ་
བསྒྲིགས་ཏེ་སྡོང་ལོའི་འོག་གམ། རིགས་མཐུན་དང་ཆབས་ཅིག་གནམ་འོག་གི་བགེགས་
བར་མ་ལུས་པ་མགོ་ཐོག་ཏུ་གཟེད་དོ།
།ལྡོག་སྟེ་བདག་ནི་ཕྱོགས་བཞི་མཚམས་བརྒྱད་ཀྱི་
ཐང་ཆེན་དུ་ཉལ་ལོ། །དེ་ལྟའི་ཐང་ཆེན་ལྔ་བཅུ་ལྷག་མཆིས། བདག གཉིད་ངད་སྟུག་པོ་
དང་། གཉིད་སྐྱིད་པོའི་བདེ་བས་ལོ་ཟླ་དལ་གྱིས་བདའ་འོ། །
ཞིབ་འདང་གི་གཞིར་གྱུར་པའི་ཉེན་ཟོན་བྱ་ཡུལ་ནི་རྗེས་སྙེག་མིན་པར་རུབ་བཅོམ་
གྱི་བྱ་བྱེད་དག་གོ །དེའི་ཕྱིར་ས་ཕུག་གི་དབུས་སུ་ཐང་ཆེན་ཞིག་བསྐྲུན་ཏོ། །གནས་གཞན་
དུ་ལུས་ཀྱི་རྩོལ་བ་ལས་བློ་གྲོས་གལ་ཆེའོ། །གྲོང་ཁྱེར་འདིར་ལུས་རྩོལ་ཤིན་ཏུ་མཁོ་བས་
གནས་གཞན་དང་བལྟོས་ན་ཤིན་ཏུ་དུབ་པར་འགྱུར་སྲིད། ཐེངས་མང་པོར་བདག་ནི་ངལ་
བས་ཤིན་ཏུ་དུབ་པས། ཡི་ཆད་དང་བཅས་ཐམས་ཅད་དོར་ན་སྙམ་སྟེ་གན་རྐྱལ་དུ་འགྲེ་
ལྡོག་སློག་གིན་དམོད་མོ་འཕེན་གྱིན། ངལ་དུབ་ཆེན་པོས་ས་ཕུག་ནས་ཁ་གྱེས་འདོད། དེ་
ལྟར་ནམ་ཡང་ཕྱིར་ལོག་མི་འདོད། འོན་ཏེ་ཆུ་ཚོད་དམ། ཉིན་ཁ་ཤས་འགོར་རྗེས་གནོངས་
འགྱོད་དྲག་པོས་གཙེས་འོངས། ཕྱིར་མིག་ཀློང་ནས་ས་ཕུག་འགྱིང་ངེར་གནས་པ་མཐོང་
དུས། བདག་གིས་གླུ་དབྱངས་བླངས་ན་ཅི་མ་རུང་སྙམ་གྱིན་སེམས་ཁོང་སྤྲོ་བས་མྱོས་ཏེ་
སྔར་བཞིན་ས་ཕུག་འབྲུ་འགོ་བརྩམས། གྲོང་ཁྱེར་འདིའི་ལས་གྲྭའི་རྣམ་གྲངས་ཇེ་མང་དུ་
གཏོང་ཕྱིར་དགོས་མེད་ཀྱི་ངལ་བ་དུ་མ་བསྟེན་དགོས། དཔེར་ན། འཆར་གཞིར་འཁོད་པའི་
གནས་མང་པོ་ཞིག་གི་ས་རྒྱུ་འབེལ་ཞིང་། བྱེ་ས་ཡིན་ཚེ། ངེས་པར་དུ་སྲ་ཞིང་མཁྲེགས་
པའི་གནས་འཚོལ་དགོས། དེ་ལྟར་ན་མཛེས་ཤིང་ལྟ་ན་སྡུག་པའི་ཐོག་ཁང་གཞུ་དབྱིབས་
320གཟུགས་འགྱུར་ཟིན་ཐོ།
ཅན་དང་། ཐང་ཆེན་སྒོར་མོ་འབྲུ་ཐུབ། དེ་དག་ཐམས་ཅད་བདག་གི་དཔྲལ་བར་བརྟེན་
དགོས། དེ་ལྟར་ཉིན་མཚན་ལྟོས་མེད་དཔྲལ་བ་ལན་བརྒྱར་བརྡབས་ནས་བྲུས། ཅི་སྟེ་
ཁྲག་ཐོན་ཚེ། བདག་གི་སེམས་པ་སྐྱིད་པ་སྟེ། ས་རྒྱུ་སྲ་ཞིང་མཁྲེགས་ན་གྱང་ལྡེབས་བརྟན་
ཞིང་། ཐམས་ཅད་ཀྱིས་བདག་གི་གྲོང་ཁྱེར་འདི་དེ་ལྟའི་བྱེད་ཐབས་ལས་བསྐྲུན་པ་ཁས་
འཆེས་པས་སོ། །
བདག་གིས་གནས་འདིར་ཟ་མ་ཉར་ཚགས་བྱས་པ་སྟེ། ས་ཕུག་ཏུ་བཟུང་བའམ། ཡང་
ན། ད་ལྟའི་ཆར་མི་མཁོ་བ། དེ་བཞིན་ཕྱི་རོལ་ནས་བཟུང་བ་ཐམས་ཅད་བྱུར་བུར་སྤུངས་
སོ། །སྤྱིར་གཞི་རྒྱ་ཆེ་རུང་། ལོ་ཕྱེད་ཀྱི་ཟ་མའང་འཇོག་ཐབས་བྲལ། དེ་ལྟར་བདག་གིས་
དངོས་པོ་རེ་རེ་བཞིན་བཏིངས་ཤིང་། སྒང་དུ་འཆམ་འཆམ་བྱེད་པར་སྤྲོའོ། །ཆབས་ཅིག་
མྱོང་རོལ་བྱེད་ཀྱིན་སེམས་པ་བདེ་བས་མྱོས་འོངས། ནམ་ཡང་དངོས་པོ་དེ་དག་ལ་ལྟའོ། །
བལྟས་པ་ཙམ་གྱིས་ཀྱང་ངོ་ཆོད་ཐུབ། དམིགས་པ་ནི་དེ་དག་བསྐྱར་སྒྲིག་དང་། ནམ་ཟླ་མི་
འདྲ་བར་གང་ཞིག་རྔོན་དགོས་མིན་གྱི་འཆར་གཞི་འདིང་བདེ་བས་སོ། །དུས་སྐབས་དེ་
འདྲར་བཟའ་བཏུང་ལ་སེམས་ཁྲལ་བྱ་མི་དགོས་པས་སྲོག་ཆགས་ཆུང་ངུའི་རིགས་ལ་ཁ་
ཡ་ཡེ་ནས་མ་བྱས། གང་ལགས་ཤེ་ན། ཉེན་ཟོན་ལྷོད་ན་བློ་རྩེ་གཅིག་ཏུ་གནས་ཐབས་མེད་
པར་འདོད་དོ། །རྟག་ཏུ་ཉེན་ཟོན་བྱ་རྒྱུར་གོམས་པའི་དབང་གིས་ཐོག་མའི་འཆར་གཞིར་
འགྱུར་ལྡོག་བྱུང་སོང་། བདག་གིས་བསམས་ན། གྲོང་ཁྱེར་ལ་བརྟེན་ནས་ཉེན་ཟོན་བྱ་བ་
ནི་ཉེན་ཁའི་རང་བཞིན་ལས་མ་འདས་སྙམ་པས། ས་ཕུག་གི་རྙོག་འཛིང་རང་བཞིན་གྱིས་
ཉེན་ཟོན་གྱི་བྱེད་ཐབས་སྣ་མང་མཁོ་འདོན་བྱའོ། །འབྲུ་རིགས་གསོག་འཇོག་ཀྱང་ཁ་ཐོར་
གྱི་ཚུལ་དུ་གནས་ན་ཐང་ཆེན་ཁ་ཤས་སྤྱད་ནས་ཁག་བགོས་ཀྱིས་གསོག་ཉར་བྱས་ཚེ། དེ་
བས་འཐུས་སྒོ་ཚང་བ་ཞིག་ཡོང་སྲིད། དེས་ན་བདག་གིས་ཐང་ཆེན་གཉིས་ཀྱི་བར་དུ་གྲ་
སྒྲིག་འབྲུ་མཛོད་ཀྱི་ས་ཚིགས་གཅིག་གམ། ཡང་ན། གསུམ་གྱི་བར་དུ་འབྲུ་མཛོད་གཅིག་
321འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དང་། བར་རེ་རེར་ཞར་བྱུང་གི་འབྲུ་མཛོད་རེ་འབྲུ་འདོད། གཞན་ཡང་དགྲ་བོ་རྨོངས་ཕྱིར་
ལམ་བུ་ཁ་ཤས་བཏིངས་མོད། འབྲུ་མཛོད་ཉར་ཚགས་མི་བྱའོ། །ཡང་ན། ཕྱིར་ཐོན་བྱེད་ཀྱི་
འགག་སྒོ་བྲུས་ཏེ་ཐང་ཆེན་དེ་དག་གི་དབུས་སུ་མགོ་བོ་རྨོངས་སུ་འཇུག་འདོད། དེ་ལྟའི་
འཆར་ ་གཞི་གསར་པ་མངོན་གྱུར་བྱ་རྒྱུ་ཚེགས་ཆེ་བའི་དབོར་འདྲེན་གྱི་བྱ་བར་བརྟེན་
དགོས་ན། བདག་གིས་བྱ་བ་རིགས་འདི་མི་འཕྱུག་པར་བྱའོ། །དེ་ལྟ་དེ་ལྟར་ཏེ། བདག་
འཚུབ་ཆས་བསྣད་མི་དགོས། དལ་བ་དལ་བུར་བྱས་ན་ཆོག་པ་སྟེ། དངོས་པོ་རྩ་ཆེན་དེ་དག་
ཁར་བཟུང་སྟེ་གནས་གང་ཞིག་ཏུ་ངལ་གསོ་འདོད་ན་དེར་གསོས་ཏེ། སླར་དལ་བུས་བྱས་
ན་ཆོག ཞིམ་ཟས་གང་ཞིག་དང་ཕྲད་ན་ཁམ་གང་བཟས་ན་ཤིན་ཏུ་ལེགས་སོ། །བློ་ཕམ་
གྱི་ཡུལ་དུ་གྱུར་པ་ནི་བདག་རྨི་ལམ་ནས་སད་དུས་མིག་སྔའི་འབྲུ་མཛོད་ཆར་བགོས་བྱེད་
སྟངས་རྦད་དེ་ནོར་འདུག་སྙམ། དེས་ཉེན་ཁ་ཚབས་ཆེན་བཟོས་ན་ངལ་དུབ་ལ་མ་བལྟོས་
པར་སྐད་ཅིག་མར་ཡོ་བསྲང་མ་བྱས་ན་མི་རུང་། དེའི་ཕྱིར་བདག་གིས་ཞིབ་འདང་ཅི་ཡང་
མེད་པར་མྱུར་དུ་ལས་དགོས། འཆར་གཞི་གསར་པ་འདི་མངོན་འགྱུར་ཕྱིར་འཛིན་ནུས་
པའི་དངོས་པོ་ཐམས་ཅད་སོ་བཏབ་ནས་བཟུང་བའམ། འདྲུད་པ། ཡང་ན། ཁུར་བ་སོགས་
དབུགས་ཀྱི་རྒྱུ་བ་མི་སྙོམས་པར་འཁུན་སྒྲ་འདོན་གྱིན་མདུན་ཕྱོགས་སུ་ནུར་དགོས། མིག་
སྔར་བདག་གིས་ཉེན་ཟོན་ལ་བྱས་འབྲས་ལེགས་པོ་སྨིན་པས་བློ་ཡིད་ཚིམ་བྱུང་། གཉིད་
ངད་སངས་ཤིང་། སྤྱང་གྲུང་དོད་པའི་དུས་བདག་གིས་དེ་ལྟའི་ཛ་དྲག་གི་བྱ་བའི་རྟིང་
ཁ་ལོན་ཏེ་རང་ཤག་གི་ཞི་བདེའི་ཕྱིར་དབུགས་རིང་ཕྱུངས་དགོས་པའི་གནས་སུ་གྱར།
མཐར་ས་ཕུག་ཏུ་ལོག ངལ་དུབ་ཀྱིས་མནར་དྲགས་པས་སྐད་ཅིག་མར་གཉིད་སྐྱིད་པོ་
ཁུག་བྱུང་། སད་དུས་རྨི་ལམ་ལྟ་བུའི་མདང་ནུབ་ཀྱི་བྱ་བ་ངོ་མ་འཕྲུལ་སྣང་མ་ཡིན་པ་སྟེ།
སོ་གསེང་དུ་ཙི་གུ་ཞིག་གི་རོའང་གཟར་འདུག དུས་ཕྱིས་བདག་གིས་བསམས་ན། འབྲུ་
རིགས་ཐམས་ཅད་གནས་གཅིག་ཏུ་ཉར་ཚགས་བྱས་ན། དེ་ནི་ཐབས་ཇུས་ལེགས་ཤོས་སུ་
322གཟུགས་འགྱུར་ཟིན་ཐོ།
མཐོང་བ་སྟེ། ཐང་ཆེན་དུ་ཉར་ཚགས་བྱས་ཚེ། བདག་ལ་ཕན་ཐོགས་ཅི་ཞིག་ཡོད་དམ། དེ་
བཞིན་ཉར་ཚགས་ཅི་ཙམ་ཐུབ་བམ། ཅི་ལྟར་ཡང་ཉར་ཚགས་ཅི་ཙམ་བྱས་ན་ཕུག་ལམ་དེ་
སྲིད་ཀྱིས་འགོག་སྲིད། ཅི་སྟེ་ཉེན་ཟོན་གྱི་བྱ་བ་གཉེར་དུས་མགྱོགས་མྱུར་ངང་བགྲོད་དགོས་
ཚེ། ལྡོག་སྟེ་བདག་གི་འགལ་རྐྱེན་དུ་མི་འགྱུར་མི་སྲིད། ཡང་གཅིག་བཤད་ན། དངོས་པོ་
ཐམས་ཅད་ཕྱོགས་གཅིག་ཏུ་མ་བསྡུས་པར་རང་གི་རྒྱུ་ནོར་ལ་རྟིང་ཁ་མི་དཔོག་པ་ནི་རང་
ཉིད་ཁྲེལ་བའི་རྒྱུའོ། །ཡང་ན། ཆ་ཤས་བགོས་ནས་སྤུངས་ཚེ་མང་པོ་ཆུད་མི་འཛའ་འམ།
བདག་ནི་རང་གི་དངོས་པོར་ལྟ་སྡུར་བདེ་བའི་ཕྱིར་རྟག་ཏུ་ཕུག་ལམ་སྒང་བསྐྱོད་མི་དགོས་
སོ། །ཡང་ན། ཁ་ཐོར་གྱི་ཉར་ཚགས་ནི་བྱ་བྱེད་ཡང་དག་གོ །སྔོན་འགྲོར་བདག་གི་གྲོང་
ཁྱེར་ལྟ་བུའི་གནས་གཞི་དགོས་རྒྱུ་རྩ་བའི་མཐུན་རྐྱེན་ཏེ། ར་སྐོར་མང་བའི་གྲོང་ཁྱེར་ཞིག་
དགོས། འོན་ཏེ་སུ་ཞིག་གིས་བསྐྲུན་ཐུབ་བམ། བདག་གི་ས་ཕུག་འབྲུ་བྱེད་ཀྱི་འཆར་བཀོད་
ལ་སུས་ཀྱང་ཇུས་གཞི་འདིང་མི་བཏུབ། བདག་གིས་བསམས་ན། འདི་ནི་སྐྱོན་ཆར་ངེས་
པ་སྟེ། དངོས་པོ་གང་ཞིག་གི་དགེ་མཚན་ལ་བསྒྲུན་ཐབས་བྲལ་ཏེ་རང་ཚུགས་སུ་གནས་
པ་ནི་སྐྱོན་གྱི་ཕྱི་མོར་འདོད་པས་སོ། །དེ་བཞིན་གྲོང་ཁྱེར་ཁ་ཤས་འབྲུ་རྒྱུའི་བླང་བྱ་བདག་
གི་སེམས་སུ་ན་བུན་ལྟར་ལྡིང་ངོ་། །ཅི་ལྟར་ཡང་གསལ་ཆ་དོད་པོ་ཞིག་གཏན་ནས་མ་ཡིན།
བདག་གིས་ཀྱང་འཆར་འགོད་ཀྱི་བླང་བྱ་ལྟར་མ་བསྒྲུབས། དེ་ལྟའི་ལས་གྲྭ་ཆེན་མོ་དེའི་
སྔུན་དུ་བདག་ནི་གཉོམ་ཆུང་ནུས་མེད་དང་། ཐ་ན། བདག་གི་ཤེས་རབ་ནི་ཚད་ཡོད་ཅིག་
ཏུ་མཐོང་བྱུང་། བདག་གིས་ཚོར་བ་ཟ་ཟིའི་ཀློང་ནས་རང་ལ་སེམས་གསོ་བྱས། ནམ་རྒྱུན་
འདི་ལྟར་བྱ་མི་བཏུབ་མོད། གནས་བབ་འདི་འདྲར་མི་བཏུབ་མི་སྲིད་དོ། །འདི་ནི་དཀོན་
མཆོག་གི་ཐུགས་རྗེས་བསྩལ་བའི་དངོས་གྲུབ་ཀྱང་ཡིན་སྲིད་པ་སྟེ། བདག་ལ་ནམ་ཡང་
ཐོ་བ་ལྟར་སྲ་བའི་དཔྲལ་བ་ཞིག་མཆིས་པས་སོ། །ད་ལྟ་བདག་ལ་གྲོང་ཁྱེར་གཅིག་དབང་།
འོན་ཏེ་གཞི་རྒྱ་ཆུང་ངུ་ཡིན་པའི་ཚོར་བ་ཟ་ཟི་དེ་འདྲ་སྐྱེ་གི་མི་འདུག ལྡོག་སྟེ་བློ་ཡིད་
323འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཚིམ་བྱུང་། ཐང་ཆེན་ཆུང་ངུ་དུ་མས་ཀྱང་དེའི་ཚབ་བྱ་མི་ནུས་མི་བཏུབ་བོ། །དེའི་ཕྱིར་
བདག་གིས་དེ་ལྟའི་བསམ་ཚུལ་མ་ཉམས་པའི་དུས་སུ་ཐང་ཆེན་སྒང་གི་དངོས་པོ་ཐམས་
ཅད་གྲོང་ཁྱེར་དུ་བསྡུས་པས་གནས་གཞི་དང་། ཕུག་ལམ་སྟོང་པར་གྱུར་ཅིང་། གྲོང་ཁྱེར་
དུ་ཤ་རིགས་རི་བོའི་གཏོས་ལྟར་སྤུངས་པ་མཐོང་བྱུང་། ཐ་ན། ཁ་ཐག་རིང་བའི་ས་ནས་
ཤའི་དྲི་མ་སྤེལ་མར་སྣོམ་ཐུབ། བདག་ནི་རྫི་ཤིན་ཏུ་རྣོ་བས་དྲི་མ་དེ་དག་རེ་རེ་བཞིན་དབྱེ་
འབྱེད་ལོས་ཐུབ་པ་སྟེ། སྣོམ་པ་ཙམ་གྱིས་མི་ཞིམ་པ་ཅི་ཡང་མི་འདུག སྐབས་ཤིག་རིང་དེ་
ལྟའི་རྣམ་པས་སེམས་པ་ཤིན་ཏུ་སྐྱིད་ཅིང་། རྒན་མོ་གསེར་ཁུར་གྱི་ཞི་བདེའི་དུས་སྐབས་
ཤིག་ཀྱང་འཆར་བྱུང་། དུས་སྐབས་དེར་བདག་གིས་ཉལ་ཁང་ནས་གོམ་སྟབས་དལ་བུས་
ཕྱི་རོལ་དུ་བསྐྱོད་དེ་དངོས་པོ་ཐམས་ཅད་ནང་དུ་བསྡུས། བསུང་ངད་ཞིམ་པོའི་ཀློང་དུ་དྲན་
པ་ཟ་ཟིར་གྱུར། དེ་ལྟར་བཟོད་པའི་གླགས་དང་བྲལ་ལོ། །མཚན་གུང་ཞིག བདག་གིས་
གྲོང་ཁྱེར་དུ་ཉུལ། ཤ་རིགས་ཀྱི་ཀློང་ནས་རང་གིས་དགའ་ཤོས་སམ་རྩེ་གྲ་དེ་བདམས། སྨྱོས་
པ་ལྟར་རྒྱགས་ཚད་བཟས། དེ་ནི་བདེ་ཞིང་སྐྱིད་པའི་དུས་སྐབས་ཡིན་པ་གང་ཞིག ཉེན་
ཁ་ཆེ་བའི་དུས་སྐབས་ཤིག་ཀྱང་ངོ་། །ཅི་སྟེ་གང་ཞིག་གིས་དེ་ལྟའི་ཞན་ཆར་བབ་བསྟུན་
གྱིས་གོ་སྐབས་འདི་ལེགས་པར་སྤྱད་ན། ཉེན་ཟོན་ཅི་ཡང་མི་དགོས་པར་བདག་རྨེག་མེད་
དུ་གཏོང་ནུས་པས་སོ། །ཞན་ཆ་དེ་ནི་གྲོང་ཁྱེར་གཉིས་པ་དང་། གསུམ་པར་འབྲེལ་བ་མེད་
པ་མིན། བསླུ་བྲིད་རིགས་འདིའི་རྩ་བ་ནི་ཟ་མ་མི་འདྲ་བ་ཕྱོགས་གཅིག་ཏུ་བསྡུས་པས་
སོ། །བདག་གིས་བསླུ་བྲིད་རིགས་འདི་བཟློག་སྟེ་རང་ཉིད་ལ་སྲུང་སྐྱོབ་ཕྱིར། འབྲུ་རིགས་
ཐམས་ཅད་ཐང་ཆེན་སོ་སོར་སིལ་བུར་གདལ་ནས་ཉར་ཚགས་བྱའོ། །འདི་ནི་ཐབས་ཤེས་
ཀྱི་བྱེ་བྲག་ཅིག་གོ །ཡིད་ཕམ་གྱི་གནས་སུ་གྱུར་པ་ནི་དེའང་ཐབས་ཇུས་གཞན་ལྟར་ཞན་
ཆས་འབག་སྟེ། བརྣབ་སེམས་འཕེལ་བྱེད་ཀྱི་ཉེར་ལེན་རྒྱུའོ། །དེས་ཤེས་རབ་འཆལ་ཏེ།
ནམ་ཞིག ཉེན་ཟོན་གྱི་འཆར་གཞི་ཉམས་སྲིད།
324གཟུགས་འགྱུར་ཟིན་ཐོ།
དུས་ཕྱིས་བདག་གིས་ས་ཕུག་ལ་ཞིག་གསོ་བྱས་ཤིང་། རྟག་ཏུ་ས་ཕུག་ནས་ཁ་གྱེས།
སྤྱིར་སྐད་ཅིག་མའི་ཁོམ་པ་ལས་མེད་རུང་། འཆམ་འཆམ་དུ་བསྐྱོད་དོ། །དེ་ནི་རང་ཉིད་ཀྱི་
སེམས་པ་ལྷོད་ལ་ཕབ་ཐབས་དང་། ས་ཕུག་གི་གྲུབ་ཆ་སྲ་བརྟན་ཡིན་མིན་བརྟག་ཕྱིར་རོ། །
ཅི་སྟེ་ནམ་རྒྱུན་ས་ཕུག་ལས་ཡུན་རིང་ཁ་གྱེས་ཚེ། བདག་ལ་ཆད་པ་ཕོག་པ་ལྟ་བུའི་མནར་
གཅོད་ཀྱི་གདུང་བ་བྱིན་འོངས། འོན་ཏེ་དུས་ཚོད་ཐུང་ངུར་ཕྱི་རོལ་དུ་བགྲོད་རྒྱུའང་རྩ་
བའི་ཆ་རྐྱེན་མ་ཡིན་ནམ། བདག་ནམ་རྒྱུན་ས་ཕུག་གི་སྒོར་འབྱོར་དུས་གཟི་བྱིན་གྱི་དཔལ་
འབར་བའི་དཔའ་སྤོབས་ཀྱིས་མྱོས་འོངས། ས་ཕུག་གམ་རང་ཤག་ཏུ་སྡོད་དུས་གནས་དེར་
འགྲོ་མི་འདོད། ཐ་ན། ཡན་ལག་ལྟར་བསྲིངས་པའི་ལམ་ཆུང་སྒང་གོམ་པའི་སྟངས་སྟབས་
སྤོ་མི་འདོད། གང་ལགས་ཤེ་ན། བདག་གིས་གནས་དེར་འཐུས་སྒོ་ཚང་ཞིང་། གཞི་རྒྱ་ཆུང་
བའི་གསང་བའི་ཕུག་ལམ་ཆ་ཚང་ཞིག་བཟོས་པས་སོ། །བདག་གི་ཕུག་ལམ་ཡང་གནས་
དེ་ནས་བསྲིངས་སོ། །སྐབས་དེར་བདག་གིས་རང་གི་འཆར་གཞི་ལྟར་ལེགས་འགྲུབ་ཡོང་
རྒྱུའི་རེ་བ་མ་བཅངས། ལྡོག་སྟེ་སྣང་བ་སྒྱུ་མ་ལྟ་བུའི་ཕུག་ལམ་གྱི་ཁུགས་པ་ནས་མགོ་
བརྩམས་ཏེ་ལས་གྲྭ་ཆེན་མོ་དེའི་འཕྲུལ་སྣང་གིས་རང་སེམས་མྱོས་པར་བྱས། དེ་ལྟར་ངལ་
རྩོལ་གྱི་སྤྲོ་སྣང་ཡང་ཐོག་མར་ཉམས་སུ་མྱོང་ཐུབ་བྱུང་། བདག་གིས་བསམས་ན། ལས་གྲྭ་
འདི་ནི་བཟོ་སྐྲུན་ཐམས་ཅད་ཀྱི་རྩེ་མོར་སོན་ཡོད་སྙམ། འོན་ཏེ་དེ་རིང་བདག་གི་མཐོང་
ཆོས་སུ་དེ་འདྲའི་བརྗིད་ཉམས་ལྡན་པ་ཞིག་མ་ཡིན། ད་དུང་ས་ཕུག་ཧྲིལ་པོའི་མཛེས་ཆོས་
དང་མི་མཐུན། ལྟོས་བཅས་ཀྱིས་ཁེར་བུར་གནས་པའི་ཚུལ་ལོ། ། “འདི་ནི་བདག་གི་ཚང་
དུ་བགྲོད་བྱེད་ཀྱི་ལམ་བུའོ། ། “བདག་གིས་མཐོང་སྐལ་དུ་མི་སྣང་བའི་དགྲ་བོར་ཟུར་ཟའི་
ཚུལ་གྱིས་དེ་ལྟར་སྨྲས་ཤིང་། ཁོ་ཚོ་སྒོ་ཁའི་མཛེས་ལྗོངས་ཀློང་དབུགས་ཀྱི་རྒྱུ་བ་འགགས་
ཡོད་སྙམ། འོན་ཏེ་དོན་དམ་དུ་གྱང་ལྡེབས་ཤིན་ཏུ་སྙི་མོར་གྱུར་པས་འགོག་སྲུང་གི་ནུས་པ་
ཞན་པོ་ཡིན་པ་རྟོགས་བྱུང་། ཅི་སྟེ་ཕར་རྒོལ་ལམ། སྲོག་ཉེན་ལས་ཐར་དགོས་ན་ཤིན་ཏུ་
325འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དཀའ་འོ། །འོ་ན། བདག་གིས་དེ་ལྟའི་གྲུབ་ཆ་བསྐྱར་སྐྲུན་བྱ་དགོས་སམ། བདག་ནི་གྱ་ཚོམ་
གྱི་གནས་སུ་གྱར་རོ། །ད་ནི་ད་ལྟའི་གནས་བབ་འདི་རྒྱུན་འཁྱོངས་བྱས་ན་བཟང་སྙམ། གང་
ལགས་ཤེ་ན། བསྐྱར་སྐྲུན་གྱི་ཕྱིར་ངལ་རྩོལ་ལྡབ་བརྒྱར་ལས་དགོས། དེ་ནི་ཐམས་ཅད་ཀྱིས་
བསམ་ཚོད་ཐུབ་པའི་བྱ་བ་ཉེན་ཁ་ཅན་ཞིག་གོ །བདག་གིས་ས་ཕུག་འབྲུ་དུས་ཐོག་མར་བློ་
བདེ་བག་ཕེབས་ཀྱིས་ངལ་རྩོལ་བྱས། དེ་དུས་གནས་གང་ཞིག་ཏུའང་ད་ལྟ་ལྟ་བུའི་ཉེན་ཁ་
མེད། ད་ལྟ་འདི་ལྟར་ལས་མི་བཏུབ་པ་སྟེ།
ད་ལྟའི་ཆར་ཧོལ་རྒྱུག་བྱས་ཚེ་ཐམས་ཅད་ཀྱིས་
བདག་གི་ས་ཕུག་ལ་སྣང་འཇོག་བྱོས་ཞེས་སྐུལ་བའི་ངང་ཚུལ་ལས་མ་འདས་པས་སོ། །
བདག་དགའ་འོས་པ་ནི་མཐོང་ཆོས་སུ་གྱུར་པའི་ལས་གྲྭ་འདིར་ཚོར་སྣང་སྐྱེན་པའི་ཆ་
ལྡན་པ་དེའོ། །དཔེར་ན། གཞི་རྒྱ་ཆེ་བའི་ཚུར་རྒོལ་དྲག་པོ་ཕོག་ཚེ། ཕུག་ལམ་གྱི་སྒོའི་གྲུབ་
ཚུལ་ཅི་འདྲ་ཞིག་གིས་བདག་སྐྱོབ་ཐུབ་མིན་དེའོ། །དེ་དག་རྨོངས་ཤིང་། དངངས་པ། དུབ་
པ་སོགས་ཀྱི་གནས་བབ་ཏུ་གྱར་མིན་ཡང་སྒོ་དེར་ཐུག་གོ །འོན་ཏེ་མཐའ་མའི་ཚུར་རྒོལ་
དྲག་པོ་ཞིག་ཕོག་ཚེ། བདག་གིས་ངེས་པར་དུ་ས་ཕུག་ཧྲིལ་པོའི་གྲུབ་ཆ་དང་། ལུས་སེམས་
ཀྱི་ནུས་ཤུགས་ཡོད་ཚད་སྤྱད་ནས་རྒོལ་ལོས་དགོས། དེ་ནི་ལུགས་མཐུན་ནོ། །དེའི་ཕྱིར་
ཕུག་ལམ་གྱི་སྒོ་དེར་བཟོ་བཅོས་མ་བྱས་ན་ལེགས་སོ། །སྤྱིར་ས་ཕུག་ལ་དེ་ལྟའི་བཅོས་མིན་
གྱི་ཞན་ཆ་མཆིས་ཀྱང་། བདག་གི་དཔྱིས་ཕྱིན་པའི་རྩོལ་བས་བྲུས་པ་ཞིག་གོ །ཅི་ལྟར་ཡང་
དེར་སྲུང་སྐྱོབ་ལོས་བྱ། འོན་ཏེ་ཞན་ཆ་རིགས་འདིས་བདག་རྟག་ཏུའམ། ཡང་ན། སྐད་ཅིག་
མར་གནས་བཟོད་མི་བདེ་བའི་གནས་སུ་གྱར་སྲིད་པ་སྨྲ་བ་མ་ཡིན་ནོ། །ནམ་རྒྱུན་འཆམ་
ལ་སྐྱོད་དུས་བདག་གིས་ས་ཕུག་གི་གྲུབ་ཆ་དེ་དག་ལ་གཡོལ་འགྲོ། དེ་ལྟ་དེ་ལྟར་ཏེ།
རྩ་བ་ནི་བདག་གི་མཐོང་ལམ་འཆར་དུས་སེམས་པ་མི་སྐྱིད་པར་གྱུར་པ་གང་ཞིག རྣམ་
འཆམ་ལ་
ཤེས་ལ་མི་འདོད་པའི་ཟུག་རྔུ་བྱིན་ཅིང་། རྟག་ཏུ་མཐོང་ལམ་ན་མི་འདོད་བཞིན་དུ་འཆར་
བས་སོ། །སྟེང་གི་ཕུག་ལམ་གྱི་སྒོའི་སྐྱོན་ཆ་ཡོ་བསྲང་བྱ་ཐབས་བྲལ་བས་གཡོལ་གང་ཐུབ་
326གཟུགས་འགྱུར་ཟིན་ཐོ།
ལམ་གྱི་སྒོ་ཐང་ཆེན་གྱིས་བར་བཅད་མོད།
ཀྱིས་བགྲོད་རྒྱུ་གང་ཞིག ཅིས་ནས་ཀྱང་ལྟར་མི་བཟོད་དོ། །མ་གཞིར་བདག་དང་། ཕུག་
བདག་ལ་སྔར་ལྟར་ཉེན་ཁའི་ཀློང་དུ་ལྷུང་བའི་
སྣང་བ་འཆར་གྱི་འདུག ལན་རེར་བདག་གི་སྐྱི་པགས་ཇེ་སྲབ་ཏུ་གྱུར་པའི་སྣང་བ་འཆར་
རོ། །ནམ་ཞིག་གཅེར་བུའི་ཚུལ་གྱིས་གནས་དེར་འགྲེང་དགོས་པ་འདྲ། དེ་དུས་དགྲ་བོས་
ང་རོ་དྲག་པོས་བདག་ལ་བསུ་བ་ཞུ་སྲིད། མ་གསང་སྲོང་པོར་སྨྲས་ན། དེ་ལྟའི་ཚོར་སྣང་
ལས་ཕུག་ལམ་གྱི་སྒོས་བདག་གི་ས་ཕུག་སྲུང་སྐྱོབ་ཀྱི་བྱེད་ནུས་དབེན་པའི་གནས་ལུགས་
རྟོགས་པ་གང་ཞིག བདག་སྔར་ལྟར་ཕུག་ལམ་གྱི་སྒོའི་གྲུབ་ཆར་ཡི་ཆད་ལྷག་ཏུ་སྐྱེའོ། །
མཚམས་
ས་རེར་བདག་གི་རྨི་ལམ་དུ་བསྐྱར་སྐྲུན་བྱས་པ་རྨིས་པ་སྟེ། མཚན་ཞག་གཅིག་ཏུ་
གྱད་མིའི་སྟོབས་ཤུགས་ཚུལ་གྱིས་ལྷ་འདྲེ་སུས་ཀྱང་མ་ཚོར་བར་སྐད་ཅིག་མར་གྲུབ་བོ། །ད་
ནི་སུས་ཀྱང་ཐོར་ཞིག་ཏུ་གཏོང་མི་བཏུབ་བོ། །བདག་གི་དེ་ལྟའི་རྨི་ལམ་ཤིན་ཏུ་སྐྱིད། སད་
རྗེས་སྨ་རའི་ནགས་ཚལ་སྤྲོ་སྣང་དང་། སེམས་གསོའི་མིག་ཆུས་བརླན་འདུག
ཅི་སྟེ་བདག་ཕྱི་རོལ་དུ་བགྲོད་དགོས་ན་ཕུག་ལམ་དེས་བྱིན་པའི་སེམས་ཀྱི་ན་ཟུག་
བཟོད་དགོས། བདག་མཚམས་རེར་རང་གི་གསར་གཏོད་ཀྱི་བྱ་གཞག་ཀློང་མགོ་འཁོར་
གྱིན་འདུག སྤྱིར་ལས་གྲྭ་འདི་དཔྱིས་ཕྱིན་པར་རྩོམ་དགོས་པ་ལྟ་བུར་མཐོང་། དེ་ནི་བློ་
བརྟན་འགྱུར་མེད་སྒོས་ཐམས་ཅད་ལ་བདག་གི་ས་ཕུག་རྟག་བརྟན་འགྱུར་མེད་དུ་གནས་
པའི་དཔང་རྟགས་བྱིན་ཕྱིར་རོ། །དེ་དུས་བདག་ནི་ཁོང་ཁྲོ་དང་། སེམས་འགུལ་གྱིས་རབ་
ཏུ་བསྣད་འོངས། བདག་ཆུ་བལ་གྱི་འོག་ཏུ་འབྱོར་དུས་རང་ཤག་ཏུ་སྡོད་རིང་དེ་དག་སྐྱེས་
དྲགས་ཏེ་ནགས་གསེབ་ཀྱི་ས་ངོས་སུ་འཛིང་ཞིང་སྐྱེས་འདུག ད་ལྟ་བདག་གིས་ལྟག་པ་
དགྱེ་བ་ཙམ་གྱིས་ཕྱི་རོལ་དུ་ཐོན་ཆོག དེ་ལྟའི་ཕྱག་རྒྱ་མ་བརྩམས་པར་ད་ནི་ཡུན་རིང་
འགོར་སོང་། ཅི་སྟེ་དེ་རིང་ཕུག་ལམ་གྱི་སྒོར་གྱ་ཚོམ་གྱིས་མ་གནས་ཚེ་ཁ་ཕྱིར་བསྐོར་
ནས་རང་ཤག་ཏུ་ལོག་ཁོ་ཐག་རེད། ཅིའི་ཕྱིར་ཞེ་ན། བདག་གི་རང་ཤག་ནི་རང་སྒོ་རང་
327འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྲུང་ཡིན་པ་གང་ཞིག སོས་དལ་དང་། དྲོ་སྐྱིད། བཟའ་བཏུང་གྱ་ནོམ་པའི་གནས་སོ། །དེ་
བཞིན་བདག་ནི་ཕུག་ལམ་གྲངས་མེད་དང་། ཐང་ཆེན་མང་པོའི་བདག་པོ་སྟེ། ཐུན་མོང་
མ་ཡིན་པའི་བདག་ཉིད་ཅན་ནོ། །བདག་གིས་ཐམས་ཅད་འདི་ལྟར་བློས་གཏོང་མི་འདོད་
མོད། ཆ་ཤས་ཙམ་དོར་འདོད། ལར་ཐམས་ཅད་དབང་རྒྱུའི་ཡིད་རྟོན་ཟབ་པ་ནི་ཉེན་ཟོན་
གྱི་དཔའ་སྤོབས་བཀྱེ་འདོད་པའི་འཚོལ་དཔྱོད་ཐེངས་ཤིག་ཀྱང་མ་ཡིན་ནམ། འདི་ནི་
གནས་ལུགས་ལྡན་པའི་རྒྱུ་མཚན་ཞིག་ཨེ་ཡིན། མ་ཡིན་ནོ། །རྒྱུ་མཚན་ཅི་ཡང་མེད་དོ། །
མཐར་བདག་གིས་སེམས་ཆུང་ངང་ཆུ་བལ་དལ་བུར་བཏེགས། ཕྱི་རོལ་དུ་སླེབས་རྗེས་སླར་
ཡང་དལ་བུས་བཀབ། རྣམ་པ་ཐམས་ཅད་དུ་སུ་ཞིག་གི་མཐོང་ཆོས་སུ་མི་འགྱུར་བ་བྱས།
བདག་གི་བཅོས་མིན་བསམ་འདུན་ནི་ཕྱི་རོལ་གྱི་འཚོ་བར་རོལ་རྒྱུ་དེ་མིན། མ་
གཞིར་ས་ཕུག་ཏུ་འགུལ་སྐྱོད་མི་བདེ་བ་མིན་རུང་། ནགས་ཚལ་ཆེན་པོའི་ཀློང་དུ་རྔོན་
རྒྱག་འདོད། གནས་དེར་ས་ཕུག་ཏུ་གནས་པ་ལས་ལྷག་པའི་སྟོབས་ཤུགས་འཕེལ་འོངས།
དེ་ནི་ལྡབ་བརྒྱར་འཕེལ་བའི་སྟོབས་ཤུགས་གསར་པ་ཞིག་གོ །ཕྱི་རོལ་གྱི་ཟ་མའི་རོ་བཅུད
ཞིམ་པོ་ཡོད་ངེས། རྔོན་རྒྱག་རྒྱུ་ཅུང་ཁག་ཅིང་། ལེགས་འགྲུབ་ཡོང་རྒྱུའང་ལས་སླ་པོ་མེད་
ཀྱང་། དེ་ལྟའི་བྱས་འབྲས་ཀྱི་རིན་ཐང་གང་ཞིག་ལས་ཀྱང་ལྷག་གོ །འདི་ཀོ་ཐམས་ཅད་
བདག་གིས་ཁས་མ་འཆེས་པ་མིན་རུང་། རང་སེམས་སུ་མྱངས་ནས་ལོངས་སུ་སྤྱོད་མི་
ཤེས་པས་ལན་སོང་། ལར་བདག་ནི་སྲོག་ཆགས་གཞན་དང་མཚུངས་པ་གང་ཞིག ཡང་
ན། དེ་དག་ལས་ཁྱད་དུ་འཕགས་སྲིད་པ་ཞིག་སྟེ། བདག་རྔོན་རྒྱག་དུས་འཁྱམ་པོ་ལྟར་
བབ་ཅོལ་མང་ཞིང་། རེ་ཐག་ཆད་སླ་བ་ཞིག་མིན། ལྡོག་སྟེ་དམིགས་པ་གསལ་ཞིང་།
དཔྱིས་ཕྱིན་པའི་རྩོལ་བས་སྒྲུབ་མཁན་ཞིག་གོ །བདག་ནི་ཕྱི་རོལ་གྱི་འཚོ་བར་མི་རོལ་
ཐུ་མེད་མཁན་ཡང་མིན། དེ་ལྟའི་ཚད་ཡོད་ཀྱི་དུས་ཚོད་དུ་མུ་མཐུད་རྔོན་བརྒྱབ་ན་མི་
ཆོག་པ་བདག་གིས་ལོས་རྟོགས། ནམ་ཞིག་གཞན་གྱིས་འབོད་སྐུལ་བྱས་ན་ཆོག ཡང་ན།
328གཟུགས་འགྱུར་ཟིན་ཐོ།
གནས་དེའི་འཚོ་བར་ཞེན་པ་ལོག་ཚེ་གང་དེའི་གདན་ཞུས་ལ་དང་ལེན་བྱའོ། །དེ་ལྟར་
ན་བདག་གིས་དེ་ལྟའི་ལོ་ཟླའི་བདེ་བར་རོལ་ཆོག་ཅིང་། ནམ་ཡང་སེམས་ཁྲལ་མེད་པར་
འཚོ་ཐུབ། དོན་དམ་དུ་དེ་ལྟར་ཡིན་མི་སྲིད་པ་སྟེ། བྱ་བ་མང་པོ་ཞིག་བདག་གི་མོས་པ་ལྟར་
མ་གྱུར་ཅིང་། ས་ཕུག་འབྲུ་རྒྱུའི་འཚུབ་ཆས་ཁོམ་པའི་གླགས་དང་བྲལ་ལོ། །བདག་གིས་
འཚུབ་ཆ་ཆེན་པོས་ཕུག་ལམ་གྱི་སྒོར་བཅར། སླར་རང་གནས་སུ་ཕྱིར་ལོག ད་ནི་གབ་
སའི་གནས་བཙན་པོ་ཞིག་བཙལ་ཏེ་ནམ་ཡང་རང་ཤག་སྲུང་བར་མོས། ཐེངས་འདིར་ཉིན་
མཚན་ལྟོས་མེད་ཀྱིས་ཕྱི་རོལ་ནས་སྲུང་ངོ་། །བདག་གླེན་པ་རེད་ཅེས་ཤོད་དུ་ཆུགས། འོན་
ཏེ་བདག་ནི་སྨྲ་བསམ་བརྗོད་འདས་ཀྱི་སྤྲོ་སྣང་ཀློང་སོས་དལ་བག་ཕེབས་སུ་གནས་སྲིད།
དེའི་ཕྱིར་བདག་ནི་རང་ཤག་གི་སྒོ་ཁར་འགྲེངས་པ་མིན་པ་གང་ཞིག རང་ཉིད་རང་གི་
སྔུན་དུ་འགྲེངས་པ་དང་འདྲ་བྱུང་། དེ་ལྟར་གཉིད་སྐྱིད་པོ་ཁུག་གིན་ཉེན་ཟོན་བྱ་བ་ནི་ཅི་
འདྲའི་སྐྱིད་ཅིག་མ་ཡིན་ནམ། བདག་ལ་ཐུན་མོང་མ་ཡིན་པའི་དགེ་མཚན་ཞིག་མཆིས་པ་
སྟེ། གཉིད་ངད་ཟ་ཟིའི་ཀློང་གི་མགོན་མེད་སྐྱབས་མེད་ཀྱི་གནས་སྐབས་སུ་གཤིན་འདྲེའི
རྣམ་ཤེས་དག་མཐོང་ཞིང་། སད་པའི་གནས་སྐབས་ཀྱི་སྟོབས་ཤུགས་དང་། སྒམ་ཚུགས་
སྒོས་དཀར་ནག་མ་ཟློག་པར་དངོས་སུ་ཐུག་འཕྲད་བྱ་ནུས་པ་དེའོ། །བདག་ནི་མཚར་སྣང་
གི་ཡུལ་ལས་མ་འདས་པ་སྟེ། ཐམས་ཅད་སེམས་བཞིན་པ་ལྟར་གྱི་བྱ་བ་ཐབས་རྡུགས་དེ་
འདྲ་མ་ཡིན་པས་སོ། །
དེ་ལྟ་དེ་ལྟར་ཏེ། བདག་གིས་ཉག་ཁར་ཕུག་ལམ་གྱི་སྒོ་གཏོད་པ་ནི་ཡུན་རིང་ཞིབ་
འདང་གི་འབྲས་བུའོ། །གནས་དེའི་འགྲིམ་འགྲུལ་གྱི་འདུ་འཛི་ཤིན་ཏུ་ཆེ། དེ་ནི་བདག་
གིས་གཟའ་འཁོར་གཅིག་རིང་ལྟ་ཞིབ་བྱས་པའི་འབྲས་བུའོ། །དོན་དམ་དུ་འཚང་ག་ཤིག་
ཤིག་ལས་མ་འདས། མ་གཞིར་ཚང་བཅའ་ཐུབ་པའི་གནས་ཐམས་ཅད་དེ་ལྟར་ཡིན་སྲིད།
ཡང་ན། འདུ་འཛི་ཆེ་བའི་གནས་སུ་མི་ཚོགས་སྟུག་ཅིང་། རླབས་ལྟར་བཞུར་ན་དབེན་
329འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གནས་བསྟེན་པ་ལས་ཉེན་ཟོན་གྱི་བབ་ལེགས་པར་མཐོང་ངོ་། །ལྡོག་སྟེ་དབེན་པའི་གནས་
སུ་བཙན་འཛུལ་པ་ཉམས་མྱོང་ཅན་གྱི་ཚུར་རྒོལ་ཕོག་སླའོ། །གནས་དེར་དགྲ་བོ་མང་ཞིང་།
རྒྱུག་ཁྱི་གྲངས་ལས་འདས་སོ། །ཕན་ཚུན་ཡང་འཛིང་མོ་བྱ་བ་ཆོས་ཉིད་ལས་མ་འདས།
ཐོག་མཐའ་བར་གསུམ་དུ་མི་སུ་ཞིག་གིས་ཀྱང་ས་ཕུག་གི་སྒོ་དང་ཁ་ཐག་ཇེ་ཉེར་བཅར་ཏེ་
ཅི་ཡིན་རྩད་ཞིབ་བྱས་པ་མཐོང་མ་བྱུང་། ཅི་སྟེ་ཡོད་ན། བདག་གིས་རང་ནུས་ཅི་ཡོད་ཀྱིས་
ཇི་མི་སྙམ་པར་གང་དེའི་གྲེ་བར་རྨུགས་སྲིད། མ་གསང་སྲོང་པོར་སྨྲས་ན། གཅན་གཟན་
གྱི་རིགས་ཁག་གཅིག་མཐོང་བྱུང་། བདག་དེ་དག་དང་ཉེ་བར་བཅར་མི་ནུས་པར་ཉེན་
ཟོན་སྟོབས་ཀྱིས་སྐད་ཅིག་མར་བཤོལ་ལོ། །དེ་དག་གིས་ས་ཕུག་ལ་རྣམ་འགྱུར་ཇི་ལྟར་
བཟུང་མིན་བདག་གིས་རྟོགས་ཐབས་བྲལ། འོན་ཏེ་མི་འགོར་བར་རང་ཤག་ཏུ་འབྱོར་དུས།
གནས་དེར་རྨིག་རྗེས་ཅི་ཡང་མཐོང་ལམ་དུ་མ་མངོན། ས་ཕུག་གི་སྒོའང་སྔར་ལྟར་གྲུ་མ་
ཆག་པར་གནས་སོ། །བདག་གིས་སེམས་པ་རྣལ་དུ་ཕོབ་བྱུང་། ལན་རེར་སེམས་པ་ཤིན་ཏུ་
སྐྱིད་པའི་གནས་སྐབས་སུ་བདག་གིས་རང་ཉིད་ལ་རྣམ་རྟོག་དགྲར་མ་ལངས་པའམ། ཡང་
ན། ས་ཕུག་གི་གཟི་བྱིན་གྱིས་བདག་ད་ལྟའི་བར་རྨེག་མེད་དུ་མ་བཏང་ངམ་ཞེས་སྐད་མགོ་
མཐོན་པོས་སྨྲ་འདོད། ས་ཕུག་གི་ཉེན་ཟོན་ནུས་པ་བདག་གི་བློ་ཡུལ་ལས་འགོངས་སོ། །
སྤྱིར་བདག་འཆི་ཁའི་གནས་སྐབས་ཀྱི་གསོན་འདོད་ཀྱི་འདུན་པ་ལས་ཀྱང་ཟབ། ལན་
རེར་ཅོལ་ཆུང་བྱིས་པའི་བསམ་ཚུལ་འདི་འདྲ་འཁོར་བ་སྟེ། ས་ཕུག་ཏུ་ཡེ་ནས་ལོག་མི་
འདོད་པ། སྒོ་ཁར་ཉུལ་བའམ། ཡང་ན། ནམ་ཡང་འགྲེངས་ནས་ལོ་ཟླ་འདའ་འདོད་དོ། །
ཡང་ན། ཅི་སྟེ་ས་ཕུག་ཏུ་བསྡད་ཚེ། རྟག་བརྟན་འགྱུར་མེད་ཀྱིས་བདག་ནམ་ཡང་སྲུང་
བར་སྙམ་པ་དེའོ། །འོན་ཏེ་བྱིས་བློ་དྲི་མ་ཅན་གྱི་སྟོང་བསམ་སྐད་ཅིག་མར་ཡལ་སོང་།
བདག་གིས་གནས་འདིར་ལྟ་ཞིབ་བྱས་པའི་ཉེན་ཟོན་གྱི་གནས་ཚུལ་ཇི་ལྟར་ཡིན་ནམ།
བདག་གིས་ཕྱི་རོལ་ནས་ཐོབ་པའི་ཉམས་མྱོང་ལ་གཞིགས་ཏེ་ས་ཕུག་ཏུ་ཕྲད་པའི་ཉེན་ཁར་
330
།གཟུགས་འགྱུར་ཟིན་ཐོ།
བརྡར་ཤ་གཅོད་ཐུབ་བམ། ཅི་སྟེ་བདག་ས་ཕུག་ཏུ་སྡོད་དུས་དགྲ་བོས་རྫིར་བརྟེན་ཏེ།
བདག་གི་དྲི་མ་ཚོར་རམ། དེ་དག་གི་རྫི་ཤིན་ཏུ་རྣོ་མོད། བདག་གནས་འདིར་ཡོད་པ་ནམ་
ཡང་རྟོགས་མི་སྲིད། ལྡོག་ན་ཅི་འདྲའི་ཉེན་ཁའི་གནས་སུ་ལྷུང་བ་མ་ཡིན་ནམ། དེའི་ཕྱིར་
བདག་གིས་གནས་འདིར་བརྩམས་པའི་ཚོད་ལྟ་ཕྱེད་ཀའམ། ཡང་ན། བཅུ་ཆའི་གཅིག་
གིས་བདག་སེམས་ལྷོད་ལ་ཕོབ་ཐུབ། འོན་ཏེ་ཉེན་ཟོན་ལྷོད་ན་འཆི་བའི་འཕྲང་ལམ་དུ་མི་
འགྲོ་ཀ་མེད་དོ། །མ་ཡིན། བདག་གི་ལྟ་ཞིབ་ནི་དོན་དམ་དུ་རྨི་ལམ་ཞིག་ཡིན་ན། གཉིད་དུ་
ཡུར་བ་ལས་སད་ན་མི་དགའ་འམ། ལྡོག་སྟེ་བདག་ནི་ནམ་ཡང་སྐྱིད་པོའི་གཉིད་དུ་ཡུར་
རོ། །ལར་ཉེན་ཟོན་ལྷོད་པའི་གནས་སྐབས་སུ་སྣང་མེད་ངང་ཚུར་རྒོལ་བྱ་སྲིད། ས་ཕུག་གི་
སྒོ་སྲ་ཞིང་བརྟན་མོད། ཚུར་རྒོལ་ཐེངས་ཤིག་གིས་ཁུ་སིམ་ཁད་ཀྱིས་དཀྲོགས་སྲིད། བདག་
ནི་ཕྱི་རོལ་གྱི་འཚོ་བར་ཤིན་ཏུ་སུན་པས་ག་ལེར་སོ་ལྟ་ཁང་ནས་བཤོལ། གནས་དེ་ནས་ཅི་
ཡང་རྟོགས་མི་སྲིད་ཅིང་། ནམ་ཡང་རྟོགས་ཐབས་མེད་པར་འདོད། བདག་གིས་སྤྲོ་སྣང་
ཆེན་པོས་གནས་དེར་མཐའ་མའི་གྱེས་ཕྱག་ཕུལ་ཏེ་ས་ཕུག་ཏུ་བསྐྱོད། ནམ་ཡང་ཕྱི་རོལ་དུ་
བགྲོད་མི་འདོད། ཕྱི་རོལ་གྱི་བྱ་བ་ཐམས་ཅད་ཅི་ཡིན་ཡང་ཡིན་དུ་ཆུགས་ཤིག དེ་ལྟའི་ལྟ་
ཞིབ་ཀྱིས་ཅི་ཡང་འགོག་མི་བཏུབ་མི་ནུས་སོ། །འོན་ཏེ་གནས་སྐབས་དེར་བདག་གིས་ས་
ཕུག་གི་སྒོ་ཁར་ལྷགས་པའི་གནས་ཚུལ་ཐམས་ཅད་མཐོང་ཞིང་། ད་ལྟའི་ཆར་ཐམས་ཅད་
ཀྱི་སྣང་འཇོག་ཏུ་གྱུར་པའི་ཚུལ་གྱིས་ས་ཕུག་ཏུ་བསྐྱོད་ན། བདག་གིས་རང་གི་ལྟག་རྒྱབ་
བམ། ས་ཕུག་གི་སྒོ་ཁར་གནས་ཚུལ་ཅི་ཞིག་ལྷགས་པ་མ་རྟོགས་པས་སེམས་པ་ཤིན་ཏུ་
དངངས་སོ། །ཐེངས་ཤིག ཆར་པ་དྲག་པོ་ཉིལ་བའི་མཚན་གུང་དུ་རྔོན་བརྒྱབ་ནས་ཐོབ་
པའི་དངོས་པོ་དག་དབོར། བལྟས་ཚོད་ཀྱིས་ལེགས་འགྲུབ་བྱུང་བར་སྙམ། འོན་ཏེ་ཅི་འདྲ་
ཡིན་མིན་ཚང་དུ་དབོར་རྗེས་གཞི་ནས་ལོས་རྟོགས། ཡང་ན། ཇི་ལྟར་ཡིན་རུང་། ད་ནི་
འཕྱིས་དྲགས་པས་དེ་ལྟའི་ཚོད་ལྟ་དོར་ན་ཤིན་ཏུ་ལེགས་སོ། །བདག་གིས་ས་ཕུག་གི་སྒོ་
331འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
དང་ཁ་ཐག་རིང་བའི་གནས་ཤིག་ཏུ་ཚོད་ལྟའི་རང་བཞིན་གྱི་ས་ཕུག་ཅིག་བྲུས། ཆེ་ཆུང་
བདག་གི་ལུས་པོ་དང་མཚུངས། སྒང་དུ་ཆུ་བལ་གྱིས་བཀབ་བོ། །བདག་ནང་དུ་འཛུལ།
སྒལ་གཞུང་མི་མངོན་པར་སྦས། དོ་ནན་གྱིས་ངང་སྐུག་སྒོས་ཉིན་གཅིག་གི་དུས་ཀྱི་ཁུགས་
པ་མི་འདྲ་བ་རེ་རེ་བཞིན་བརྩིས།
དེ་ནས་ཆུ་བལ་བསལ་ཏེ་ཕྱིར་ཐོན་ནས་ལྟ་ཞིབ་ཀྱི་ཟིན་
བྲིས་བཏབ། དེ་ལྟར་ནའང་ཕུག་ལམ་བགྲོད་བྱེད་ཀྱི་རྩ་བའི་ངེས་སྲོལ་ལམ། ཉེན་ཟོན་གྱི་
བླང་བྱ་ཅི་ཡང་འཐོབ་མ་བྱུང་། དེའི་ཕྱིར་ད་ལྟའི་ཆར་ས་ཕུག་གི་སྒོ་ཡེ་ནས་འཛུལ་མ་མྱོང་།
འོན་ཏེ་མི་འགོར་བར་མི་འགྲོ་ཐུ་མེད་ཡིན་ན།
བདག་གི་སེམས་པ་སྐྱོ་ཡུས་ཀྱིས་མི་བསྣད་
མི་སྲིད། མ་གཞིར་བདག་ལ་འདས་པའི་འཚོ་བའི་སྐྱོ་ཡུས་ཀྱི་སྣང་བས་མ་གཙེས་སོ། །འཚོ་
བ་རིགས་འདིར་ཉེན་ཟོན་བྱ་བ་ཡེ་ནས་མེད། སྤྱིར་ཉེན་ཁ་སྣ་ཚོགས་ཀྱི་རྒྱུན་མཐུད་ཡིན་
ན། ཉེན་ཁ་བྱེ་བྲག་པའི་ངོ་བོ་གསལ་པོ་མེད་ཅིང་། སྐྲག་སྣང་སྐྱེ་བྱེད་ཀྱི་དགོས་པའང་
མེད། འདི་ནི་བདག་གི་ཉེན་ཟོན་ཅན་གྱི་ས་ཕུག་དང་། འཚོ་བའི་གནས་ཡུལ་གཞན་མི་
འདྲ་བའི་དབང་གིས་བལྟམས་པའི་བློ་འབྱེད་ཀྱི་ས་བོན་ཞིག་གོ །དེ་ལྟ་དེ་ལྟར་ཏེ། དེ་ལྟའི་
བསམ་ཚུལ་ནི་སྙིང་པོ་ཅི་ཡང་མེད་པའི་གང་དགའ་གང་སྐྱིད་ཀྱི་འཚོ་བར་རོལ་ཡུན་
རིང་དྲགས་པའི་མྱོང་བའམ། ཡང་ན། དེ་ནི་གླེན་པའི་རང་གཤིས་ཀྱི་ཆོད་སྡོམ་མོ། །ད་ལྟ་
ས་ཕུག་བདག་ལ་དབང་བས་ཕུག་ལམ་དུ་གོམ་པ་ཇི་ལྟར་སྤོས་ཀྱང་། ནམ་ཡང་བདེ་
འཇགས་ལས་མ་འདས་སོ། །བདག་ཐེ་ཚོམ་གྱི་རྒྱ་རྙི་ལས་གྲོལ་ཏེ། ཉིན་མོར་སྒོ་ཁར་ཐད་
ཀར་བསྐྱོད་ནས་སྒོ་ཡོངས་སུ་ཕྱེ་དགོས། བློ་ཕམ་གྱི་ཡུལ་དུ་གྱུར་པ་ནི་བདག་གིས་དེ་ལྟར་
མི་བཏུབ་མི་ནུས་པ་སྟེ། སྒོ་ཁར་རྒྱུག་ཐལ་ཆེ་བས་སོ། །བདག་གིས་བསམ་གཟས་ནས་
ཚེར་གསེབ་ཏུ་འགྱེལ་ཏེ་རང་ཉིད་ལ་ཆད་པ་བཅད། ཐ་ན། རང་ཉིད་ཀྱིས་ཀྱང་རྟོགས་
ཐབས་མེད་པའི་ཉེས་པར་ཆད་པ་བཅད། དེ་ནི་མཚར་སྣང་གི་ཡུལ་ལས་མ་འདས་མོད།
བསམས་ཤིང་བསམས་ན། བསམ་ཚུལ་ཡང་དག་གོ །བདག་གི་དངོས་པོ་རྩ་ཆེན་ཐམས་
332གཟུགས་འགྱུར་ཟིན་ཐོ།
ཅད་བསྐྱུར་ཏེ་ས་ཐོག་དང་། སྡོང་རྩེ། ནམ་མཁའ་སོགས་སུ་འཕག་ཅིང་ལྡིང་བའི་བྱ་བྱིའུ་
རི་དྭགས་སོགས་སུ་སྤྲོད་དགོས་ཀྱང་། ནམ་ཡང་ས་ཕུག་ནང་བགྲོད་མི་འདོད། ཉེན་ཁ་ནི་
རྟོག་བཟོ་བྱས་པ་མིན་པར་དོན་དངོས་ཀྱི་བྱ་བ་ཞིག་གོ །ཨོ། སྤྲོ་སྣང་དང་བཅས་བདག་གི་
རྗེས་ནས་འབྲང་མཁན་ནི་དགྲ་བོ་རྣལ་མ་དེ་མིན། དེ་ནི་ལེགས་ཉེས་དབྱེ་འབྱེད་མི་བཏུབ་
ཆེས་
པ་སྟེ། མི་ཞིག་ལ་སུན་སྣང་སྐྱེ་བྱེད་ཀྱི་སྐྱེ་དངོས་ཆུང་ངུ་ཞིག་ཀྱང་ཡིན་སྲིད། ཁོས་མཚར་
སྣང་དང་བཅས་བདག་གི་རྗེས་སྙེག་དུས་བདག་ནི་དགྲ་བོའི་སྣེ་ཤན་པར་རློམ་སྲིད། འོན་
ཏེ་དེ་ལྟར་ཡིན་མི་སྲིད། ཡང་ན། གནས་ཚུལ་ཐམས་ཅད་ལས་ཚབས་ཆེ་ཞིང་། ཐ་ན།
ཐབས་རྡུགས་ཀྱི་བྱེད་གཏེ་སྟེ། བདག་དང་རིགས་རྒྱུད་གཅིག་པའི་མི་བྱ་བ་དེ་མིན་པ་སུ་
ཞིག་གིས་ཁ་ཚོན་གཅོད་ནུས། དེ་ནི་ས་ཕུག་སྐྲུན་མཁན་ནམ། རྣལ་འབྱོར་པ། ཡང་ན། ཞི་
བདེར་མོས་མཁན་ཞིག་ཀྱང་ཡིན་སྲིད། ཐ་ན། སྐྱིད་འདོད་ལེ་ལོ་ཅན་ཞིག་ཀྱང་ཡིན་སྲིད།
ཅི་སྟེ་གང་དེ་དངོས་སུ་ཡོང་སྟེ་བརྐམ་ཆགས་དང་། འདོད་སྲེད་ཆེན་པོས་སྒོ་ཁར་འགྲེངས་
ཤིང་། བསམ་ཡུལ་ལས་འདས་པར་སྒོ་ཕྱེ་སྟེ་དཔུང་རྡང་ཤིག་ཤིག་གིས་ནང་དུ་འཛུལ།
གནས་བཅས་པ་སོགས་ཀྱི་གནས་བབ་ཏུ་གྱར་བ་གང་ཞིག སྐད་ཅིག་མར་འཕོང་ཚོས་
བདག་གི་གདོང་བར་གཏད་ཚེ། དེ་ལྟའི་སྣང་ཚུལ་མངོན་སུམ་གྱིས་བསྙོན་ཐབས་མེད་ན།
བདག་ནི་སྐད་ཅིག་མར་སྨྱོས་ཏེ་ཇི་མི་སྙམ་པར་ལྟག་རྒྱབ་ནས་རྡོག་པས་བསྐྲོད་ཅིང་། སོ་
བཏབ་ནས་ཐོར་ཞིག་ཏུ་བཏང་བ་གང་ཞིག རྨེག་མེད་དུ་གཏོང་སྲིད། ད་དུང་ཁྲག་དམར་
ལྡག་གོ །མཐར་རྔོན་རྫས་ཀྱི་ཀློང་དུ་འཕེན་ནོ། །གནད་ཀ་ནི་བདག་ཡང་བསྐྱར་ས་ཕུག་ཏུ་
ལོག་ཐུབ་པ་དེའོ། །ཐེངས་འདིར་བདག་གིས་ལམ་ནོར་ཐེབས་པར་བཀའ་དྲིན་ཞུ་སྲིད། ད
ནི་མགོ་བོའི་སྒང་གི་ཆུ་བལ་འདིང་དགོས། དེ་ནས་སོས་དལ་བག་ཕེབས་ངང་སྐད་ཅིག་
མའམ། ཚེ་སྨད་ཀྱི་དུས་ཚོད་དག་བདེ་བར་རོལ་དགོས། དོན་དམ་དུ་སུ་ཡང་ཡོང་མཁན་
མི་འདུག བདག་སྔར་ལྟར་ཁ་རོག་གེར་མི་རྐྱང་གི་འཚོ་བར་རོལ་ལོ། །བདག་གིས་ཐོག་
333འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
མཐའ་བར་གསུམ་དུ་ངལ་དུབ་སྣ་ཚོགས་ལ་ཞིབ་འདང་བྱས་པས་སྐྲག་སྣང་མི་ཉུང་བ་
ཞིག་རིམ་བཞིན་ཇེ་ཡང་དུ་གྱུར་ཏོ། །བདག་གིས་གནས་དེར་ནམ་ཡང་མི་གཡོལ། ད་ལྟའི་
ཆར་གནས་དེར་བགྲོད་རྒྱུ་གོམས་ལོབ་ཏུ་གྱུར་འདུག དེ་ལྟར་བདག་ནི་དགྲ་བོ་ལྟར་བདེ་
བླག་ངང་ས་ཕུག་གི་སྒོ་འཛུལ་བའི་གོ་སྐབས་འཚོལ་ཞིང་། ནམ་ཡང་ལྐོག་ལྟ་བྱའོ། །ཅི་སྟེ་
བདག་ལ་ཡིད་རྟོན་གྱི་ཡུལ་དུ་གྱུར་པའི་མི་ཞིག་རྙེད་ན་སོ་ལྟ་ཁང་གི་ལས་འགན་དེར་སྤྲད་
ན་ཆོག བདག་ཀྱང་སེམས་པ་རྣལ་དུ་ཕབ་ནས་ས་ཕུག་ཏུ་བསྐྱོད་ན་ཆོག་གོ །བདག་གིས་
མི་དེར་ཁ་དན་གྱི་ཡིག་ཆུང་ནག་པོ་འབྲི་སྲིད་པ་སྟེ། བདག་ས་ཕུག་ཏུ་བསྡད་པའི་དུས་
ཡུན་རིང་པོར་གནས་བབ་ལ་ལྟ་ཞིབ་ནན་པོ་བྱས་ཏེ་ཉེན་ཁའི་རང་རྟགས་མངོན་ཚེ། ཆུ་
བལ་གྱི་ཐོག་ཁེབ་བརྡུང་དགོས། ལྡོག་ན་མི་རྡུང་ངོ་ཞེས་སོ། །དེ་ལྟར་བདག་གི་མགོ་ཐོག་ཏུ་
ལྷུང་པའི་བགེགས་བར་དང་། སེམས་ཀྱི་ན་ཚ་ཤུལ་མེད་ཆགས་མེད་དུ་ཡལ་སྲིད། ཤུལ་དུ་
ལུས་པ་ནི་བདག་གི་ཡིད་རྟོན་རུང་བའི་སྐྱེས་བུ་དེ་ཁོ་ནའོ། །ཁོར་གླ་ཆ་སྤྲོད་དགོས་སམ། ཐ་
ན། ཁོས་ས་ཕུག་ལ་ལྟ་འདོད་དམ། མ་ཡིན། མི་ཞིག་རང་སྟོབས་ཀྱིས་བདག་གི་ས་ཕུག་ཏུ་
གདན་འདྲེན་བྱ་རྒྱུ་བདག་གི་འཛེམ་བྱ་ཉག་གཅིག་མ་ཡིན་ནམ། བདག་གིས་ས་ཕུག་རང་
གི་ཆེད་དུ་ལས་མགྲོན་པོར་བྲུས་པ་མིན། བདག་གིས་བསམས་ན། ཁོས་ཆ་རྐྱེན་གང་ཞིག་
བསྐྲུན་ཀྱང་། གང་ལྟར་ནང་དུ་བགྲོད་དུ་འཇུག་མི་ཉན། འོ་ན། ཡིད་རྟོན་དཔྱིས་ཕྱིན་པར་
ཇི་ལྟར་བྱའམ། སྟན་ཐོག་གཅིག་ཏུ་འཁོད་དུས་ཡིད་རྟོན་བྱའམ། ཅི་སྟེ་བདག་གི་མཐོང་
ཆོས་སུ་བསྐལ་པའམ། ཡང་ན། ཆུ་བལ་གྱིས་བར་བཅད་ནས་མི་མཐོང་བའི་གནས་སྐབས་
སུ་ཡིད་རྟོན་བྱའམ། སྤྱིར་ཡིད་རྟོན་ཞེས་པ་ནི་མི་ཞིག་ལ་ལྟ་ཞིབ་བམ། རྒྱུས་མངའ་ཡོངས་
སུ་ལོན་རྗེས་ཡིད་རྟོན་བྱའམ། ཐ་ན། ཡུལ་གྱིས་བསྐལ་པའི་གནས་སྐབས་སུའང་དེ་ལྟར་བྱ།
འོན་ཏེ་ས་ཕུག་སྟེ། ཐུན་མོང་མ་ཡིན་པའི་གནས་ཡུལ་འདི་ནས་ཕྱི་རོལ་འཇིག་རྟེན་གྱི་མི་
ཞིག་ལ་ཡིད་རྟོན་བྱ་ཐབས་བྲལ་ལོ། །ཡང་ན། དོགས་པས་བསྣད་པ་དོན་མེད་ཡིན་ན། རྣ་
334གཟུགས་འགྱུར་ཟིན་ཐོ།
རྒྱབ་ཀྱི་རླུང་བུར་བརྩིས་ན་དེ་བས་ལེགས་སོ། །བདག་ས་ཕུག་ཏུ་བསྐྱོད་པའམ། བསྐྱོད་
རྗེས་མི་ཚེའི་ལམ་བུར་འཕྲད་ངེས་པའི་སྟེས་དབང་གི་དོན་རྐྱེན་གྲངས་ལས་འདས་པས་
བདག་གི་ཡིད་རྟོན་དུ་གྱུར་པའི་སྐྱེས་བུ་གང་དེའི་བྱ་བྱེད་ལ་འགོག་རྐྱེན་བཟོས་ཤིང་། བྱེ
བྲག་གི་བཀག་རྡོ་ཆུང་ངུས་ཀྱང་བདག་ལ་མཐའ་འབྲས་ངན་པ་ཚད་ལས་འདས་པ་བཟོ་
སྲིད། དེའི་ཕྱིར་བདག་གིས་ཡིད་རྟོན་གྱི་ཡུལ་དུ་གྱུར་པའི་མི་ཞིག་མ་རྙེད་པར་ཅིའི་ཕྱིར་
ལེ་བདའ་བྱ་དགོས། དེ་ལྟའི་ཚུལ་གྱིས་ལེ་བདའ་མ་བྱས་ན་བདག་ལ་ཕན་པ་ལས་གནོད་པ་
འབྱུང་ཐབས་མེད། བདག་གིས་ཡིད་རྟོན་གྱི་ཡུལ་དུ་གྱུར་པ་ནི་རང་ཉིད་དང་། བདག་གི་ས་
ཕུག་ཙམ་ལས་མེད་དོ། །བདག་གིས་སྔར་ནས་འདི་ལྟར་ཞིབ་འདང་བྱས་ན་ལེགས་སོ། །ད་
ལྟའི་འཚུབ་ཆ་ཆེ་བའི་བྱ་བ་རྩོམ་ལུགས་དང་། ཐ་ན། ས་ཕུག་འབྲུ་མགོ་བརྩམས་པའི་དུས་
ནས་འདི་ལྟར་ཞིབ་འདང་བྱ་རྒྱུ་བྱུང་ན་ཅི་འདྲའི་དགའ་ཨང་། ཕུག་ལམ་དང་པོ་འདི་ལྟར་
འཆར་འགོད་བྱས་ན་ཆོག དེར་ཁ་ཐག་ཉེ་འགྱངས་འཚམ་པའི་ཕུག་ལམ་གྱི་སྒོ་གཉིས་
འབྲུ་དགོས། དེ་ལྟར་ན་བདག་གིས་གཡོལ་ཐབས་མེད་པའི་བགེགས་རྐྱེན་སྣ་ཚོགས་སྒོས་
གནས་དེ་ནས་འཛུལ། དེ་ནས་སྐད་ཅིག་མར་ཕུག་ལམ་དང་པོ་ནས་ཕུག་ལམ་གྱི་སྒོ་གཉིས་
པར་འཛུལ། ཆུ་བལ་གྱི་ཐོག་ཁེབ་བཏེགས་ཏེ་གནས་དེར་ཉིན་མཚན་ཁ་ཤས་རིང་གནས་
ཚུལ་ཅི་ཡིན་ལ་སོ་ལྟ་ནན་པོ་བྱའོ། །འདི་ནི་བྱེད་ཐབས་ཡང་དག་པ་ཅིག་ཤོས་དེའོ། །སྤྱིར་
ཕུག་ལམ་གྱི་སྒོ་གཉིས་བྲུས་པ་དེས་ཉེན་ཁ་ལྡབ་འགྱུར་གྱིས་འཕེལ་བ་སྨོས་ཅི་དགོས། འོན་
ཏེ་ད་ལྟ་སེམས་ཁྲལ་བྱ་དགོས་དོན་མེད་དེ། ལྟ་ཞིབ་ཀྱི་ཕྱིར་གཞི་རྒྱ་ཆུང་ལ། གུ་དོག་པའི་སོ་
ལྟ་ཁང་གི་ཕུག་ལམ་ཞིག་བྲུས་ན་ཆོག་པས་སོ། །དེ་ལྟར་བདག་གིས་ལག་རྩལ་ཞིབ་འཇུག་
གི་བྱ་བའི་ཀློང་ནས་དགེ་མཚན་ཀུན་འདུས་ཀྱི་ས་ཕུག་ལས་གྲྭའི་རྨི་ལམ་རྙིང་པ་བསྐྱར་དུ་
རྨིས་བྱུང་། བདག་གིས་སེམས་པ་རྣལ་དུ་ཕབ་ནས་མིག་ཟུང་བཙུམ། མཐོང་ལམ་དུ་འཆར་
ཡན་ཟབ་པའི་རྟོག་པའི་རི་མོ་སྣ་ཚོགས་འཆར་བྱུང་། བདག་ཀྱང་ཁ་རོག་གེར། ལྷ་འདྲེ་
335འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སུས་ཀྱང་མ་ཚོར་བར་ལྡེབས་རིས་ལྟ་བུའི་འཆར་འགོད་ཀློང་ཕར་ཚུར་བགྲོད་ཀྱིན་འདུག
བདག་འདི་ལྟར་ཉལ་ཏེ་རྟོག་བཟོ་སྣ་ཚོགས་འཆར་སྣང་བྱེད་ཀྱིན་ལས་གྲྭའི་འཆར་
འགོད་གང་ལའང་གདེང་འཇོག་ཆེན་པོ་བྱས། དེ་ནི་ལག་རྩལ་གྱི་མཐོང་སྣེ་ཁོ་ན་ལས་
དོན་དངོས་ཕན་འབྲས་ཀྱི་ངོས་ནས་བཤད་པ་མ་ཡིན་ནོ། །དེ་ལྟའི་རང་དབང་གི་ཕར་
ཚུར་བགྲོད་ཚུལ་ལའང་སྙིང་པོ་ཅི་ཞིག་མཆིས་སམ། ཚུལ་དེས་སེམས་པ་རྣལ་དུ་མི་ཕོབ་
པ་དང་། རང་རྟོན་དབེན་པ། མ་རུངས་ཐ་ཤལ། གདུག་རྩུབ་ཀྱི་རང་གཤིས་སོགས་མཚོན་
ནམ། དེ་ལྟའི་རང་གཤིས་ཀྱིས་ས་ཕུག་ལ་ལྷག་པར་གནོད་དོ། །ས་ཕུག་སྔར་བཞིན་མཆིས་
པས། ལྷག་བསམ་རྣམ་དག་གིས་བདག་སྐྱོང་བྱས་ཚེ། ཞི་བདེའི་བདུད་རྩི་ཕོབ་ཐུབ། བདག་
ད་ལྟ་ད་དུང་ཡང་ཕྱི་རོལ་དུ་གནས་སོ། །ད་ནི་ཕྱིར་ལོག་བྱེད་ཀྱི་ལམ་བུ་ཞིག་འཚོལ་བཞིན་
མཆིས། དེའི་ཕྱིར་དགོས་ངེས་ཀྱི་ལག་རྩལ་སྒྲིག་བཀོད་ཁོང་དུ་ཆུད་དགོས་མོད། དེའང་
དེ་འདྲའི་གལ་ཆེན་ཞིག་ཡིན་པའི་ངེས་པ་མི་འདུག ཅི་སྟེ་ས་ཕུག་ནི་བདེ་འཇགས་ངང་
འཛུལ་ནས་གནས་བཅའ་སའི་ཚང་ཞིག་ཡིན་ཚེ། འོ་ན། མཐོང་ཆོས་སུ་གྱུར་པའི་སྐྲག་
སྣང་ཅན་གྱི་གནས་བབ་དེ་ཅི་ཞིག་ལགས། དེས་ས་ཕུག་གི་རིན་ཐང་རྣལ་མར་དམའ་
ཕབ་པ་མ་ཡིན་ནམ། དེ་ལྟ་དེ་ལྟར་ཏེ། དེ་ནི་བདེ་འཇགས་ཀྱི་ཚང་ཞིག་གམ། ཡང་ན། དེ་
ལྟའི་ས་ཕུག་ཅིག་གོ །བདག་གིས་བསམས་ན། བདག་ཉེན་ཁའི་ཀློང་དུ་བསྟིམས་ཚེ་ངེས་
པར་དུ་རིག་པ་སྒྲིམ་དགོས། བློ་གྲོས་ཀྱི་རྩལ་ལ་བརྟེན་ཏེ་ས་ཕུག་འདི་ནི་གཞན་ཅི་ཡང་
མ་ཡིན་པར་བདག་གི་ཚེ་སྲོག་གི་སྐྱོར་ཡ་ཡིན་པ་ར་སྤྲོད་བྱ་དགོས། ངེས་པར་དུ་དེ་ལྟའི་
འོས་འགན་འཕྱུག་མེད་དུ་བསྒྲུབ་དགོས་པ་གང་ཞིག འོས་འགན་གཞན་དག་ཞར་བྱུང་
ཚུལ་དུ་བསྒྲུབ་ན་ཆོག་གོ །འོན་ཏེ་ད་ལྟའི་གནས་ཚུལ་འདི་ལྟ་སྟེ། དོན་དམ་དུ་ས་ཕུག་ལ་
ངལ་བས་དུབ་པའི་མི་རྣམས་ཀྱིས་དོན་དངོས་ཀྱི་ལྟ་ཞིབ་བྱ་ལོང་མེད། ཐ་ན། ཐོར་ཞིག་ལ་
ཉེ་བའི་སྐབས་སུའང་སྨོས་ཅི་དགོས། སྤྱིར་བདེ་འཇགས་ཀྱི་གནས་སྐབས་སུ་ལྟ་ཅི། རྟག་
336གཟུགས་འགྱུར་ཟིན་ཐོ།
ཏུ་རྩོལ་བ་ཆེན་པོས་ཟུར་མིག་ལྟ་བུའི་སྣང་འཇོག་བྱ་ལོས་དགོས། འོན་ཏེ་ལྟ་ཞིབ་བྱ་ཚད་
ཤིན་ཏུ་ཉུང་སོང་། འོ་ན། གནས་སྐབས་དེར་སེམས་ཁྲལ་གྱི་རྒྱུན་ཆད་པས་ལན་ནམ། དེ་
ནི་རིགས་གཞན་ཏེ། ང་རྒྱལ་དང་། དཔའ་སྤོབས་ཀྱིས་བསྣད་པའི་སེམས་ཁྲལ་གྱི་རིགས་
ཤིག་གོ །དེས་ལུས་སེམས་གཉིས་ལ་ཕྱི་རོལ་དུ་འཚོ་བ་ལས་ཀྱང་ལྷག་པའི་གདུང་བ་བྱིན་
ནོ། །ས་ཕུག་འདི་བདག་གི་འཚོ་བའི་འགན་སྲུང་ཁོ་ནའི་ཕྱིར་བྲུས་པའམ། ཡང་ན། ཕ་
རོལ་པོའི་མགོ་སྐོར་འོག་ཚུད་པ་གང་ཞིག་ཡིན་རུང་། ངལ་རྩོལ་གྱི་ལེགས་སྐྱེས་དང་། བྱས་
འབྲས་ཀྱི་ཧེ་བག་བསྡུར་བའམ། བདག་གིས་མྱངས་པའི་ཚོར་སྣང་དང་། ཐོབ་པའི་ཁེ་ཕན་
ལ་གཞིགས་ན། དེ་ནི་བདག་ལ་ཐོབ་པ་ལས་ཤོར་བ་མང་བའི་བྱ་བ་ཐབས་རྡུགས་ཤིག་གོ །
དེ་ལྟར་ཁས་འཆེས་རྒྱུ་ནི་གདུང་བ་དྲག་པོ་ཞིག་ལས་མ་འདས། འོན་ཏེ་ཕུག་ལམ་གྱི་སྒོར་
འགྲེངས་དུས་འདི་ལྟར་མི་བསམ་ཐུ་མེད་ལགས། སྒོ་འདིས་ད་ལྟ་བདག་སྟེ། ས་ཕུག་གི་བཟོ་
སྐྲུན་པའམ། བདག་པོ་ཕྱིར་བསྐྲད་དོ། །མ་ཡིན། བདག་ཕྱི་རོལ་དུ་འཆི་ཁའི་འཕག་འཚག་
རྒྱག་ཏུ་འཇུག་གིན་འདུག འོན་ཏེ་ས་ཕུག་ནི་ཚེ་སྲོག་བདག་སྐྱོང་གི་ཞི་བའི་གནས་ཤིག་
གོ །བདག་རི་བོའི་གཏོས་ལྟར་སྤུངས་པའི་ཤ་རིགས་ཀྱིས་གཏམས་པའི་གྲོང་ཁྱེར་དུ་བསྡད་
དེ་ཐག་རིང་ཐག་ཉེའི་ཕུག་ལམ་བཅུར་ལྟ་དུས། ཕུག་ལམ་རེ་རེ་ནི་དབུས་ཀྱི་ཐང་ཆེན་གྱི་
ས་བབ་དང་། ཡང་ན། མཐོ་དམའ། ཡང་ན། དྲང་འཁྱོག ཡང་ན། ཞེང་ཆེ་བའམ་གུ་དོག་
པ། ཡང་ན། འདུ་འཛིའམ་དབེན་ཅག་སོགས་སོ་སོའི་ཐུན་མིན་གྱི་ཁྱད་ཆོས་ལ་བརྟེན་ཏེ།
བདག་ལྷིང་འཇགས་དང་། སྟོང་སང་ངེའི་ཐང་ཆེན་དུ་ཁྲིད་དོ། །དེ་དུས་བདག་གི་ཉེན་ཟོན་
གྱི་འདུ་ཤེས་བརྗེད་པ་སྟེ། འདི་ནི་བདག་གི་མཁར་རྫོང་ཡིན་པ་ལོས་རྟོགས་པས་སོ། །སྤྱིར་
བདག་གིས་ལག་པ་དང་། མཆུ། རྐང་པ། ཐ་ན། དཔྲལ་བར་བརྟེན་ཏེ་སྲ་ཞིང་མཁྲེགས་པའི་
ས་རྒྱུ་ལས་རྣམ་པར་རྒྱལ་བའི་ལེགས་བྱས་འབྲས་བུ་ཡིན་ན། ཅི་ལྟར་ཡང་མི་སུར་ཡང་
དབང་མི་རུང་། འདི་ནི་བདག་གི་མཁར་རྫོང་ངོ༌། །བསྐལ་པའི་མཐར་ཡང་བདག་གནས་
337འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འདིར་དགྲ་བོས་བཀུམ་ཡང་གནོངས་འགྱོད་མི་བྱའོ། །གང་ལགས་ཤེ་ན། འདི་ནི་བདག་
གི་ལྟེ་ཁྲག་འཕོ་སའི་གནས་ཤིག་ཡིན་པས་སུ་ཞིག་གི་ལག་ཏུའང་ཤོར་མི་སྲིད། བདག་ཞི་
བདེའི་ཀློང་གཉིད་དུ་ཡུར་ཞིང་། སྤྲོ་སྣང་གི་ཀློང་སད་དོ། །རྟག་ཏུ་ཕུག་ལམ་སྒང་བསྐྱལ་
བའི་འཚོ་བ་སྐྱིད་པོའི་དྲན་འཆར་གནས་གཞན་ལས་འཐོབ་ཐབས་མེད་པ་དྲན་འོངས། དེ་
དག་ནི་བདག་གི་ཡན་ལག་རྐྱོང་སྐུམ་དང་། བྱིས་པ་ཞིག་ལྟར་འགྲེ་ལྡོག་བྱ་བ། གཉིད་ངད་
སྟུག་པོས་ཉལ་བ། སྐྱིད་པོའི་གཉིད་དུ་ཡུར་ཕྱིར་འཆར་འགོད་སྤུས་དག་བྱས་པ་ཤ་སྟག་
གོ །ཐང་ཆེན་ཆུང་ངུ་དེ་དག་བདག་གི་སྦར་མཐིལ་དུ་བླུགས་པའི་ཚུལ་ལྟར་སྣང་། ཅི་
འདྲའི་སྣོལ་ཞིང་འཛིང་རུང་། བདག་གིས་མིག་བཙུམས་ཀྱང་ཅི་ཡིན་དབྱེ་འབྱེད་ལོས་
ཐུབ། དེ་དག་གི་ཞི་བདེའི་རུམ་དུ་བདག་འཚར་རོ། །དེ་ལྟའི་དྲོ་སྐྱིད་ནི་བྱིའུས་རང་གི་ཚང་
མལ་ནས་ཀྱང་འཐོབ་མི་བཏུབ། ཐམས་ཅད་ནི་ཅི་འདྲའི་ལྷིང་འཇགས་དང་། དབེན་ཅག་
གེར་གནས་པ་ཞིག་ཨང་།
དེ་ལྟར་ལགས་མོད། བདག་གྱ་ཚོམ་གྱི་གནས་སུ་གྱར་དོན་ཅི་ཡིན་ནམ། བདག་ཅིའི་
ཕྱིར་དགྲ་བོར་སྐྲག་པའམ། ཐ་ན། སྐྲག་དྲགས་ཏེ་ས་ཕུག་ཏུ་ནམ་ཡང་ཕྱིར་ལོག་མི་ནུས་པ་
ཨེ་ཡིན། བདག་ནི་དེ་ལྟའི་སེམས་ཚེགས་ཀྱིས་བསྣད་དོན་ཅི། ས་ཕུག་གིས་བདག་ལ་ཅི་
ཞིག་མཚོན་པའི་ཡང་སྙིང་རྟོགས་ཚེ། དེ་ལྟར་བསྣད་དོན་མེད། བདག་དང་ས་ཕུག་ཆུ་དང་
ཉ་མོ་ལྟར་ལྟོས་བཅས་ཀྱིས་གནས་སོ། །འཇིགས་སྣང་ཅི་ཞིག་ཕྲད་རུང་། བདག་ནི་སེམས་
པ་རྣལ་དུ་ཕབ་ནས་ཅི་འདོད་ལྟར་གནས་འདིར་འཚོའོ། །དེ་ནི་ཐབས་བརྒྱ་ཇུས་སྟོང་གིས་
སེམས་གསོ་བྱ་མི་དགོས། ད་ནི་སེམས་ཁྲལ་ཐམས་ཅད་བསལ་ཏེ་ཕུག་ལམ་གྱི་སྒོ་ཕྱེ་ཞིག
བདག་གིས་སོས
གིས་སོས་དལ་བག་ཕེབས་ཀྱིས་ངང་སྒུག་བྱས་ན་ཆོག་གོ །གང་ལགས་ཤེ་ན། བྱེད་
པོ་སུ་ཞིག་གིས་ངེད་གཉིས་ནམ་ཡང་ཁ་ཕྲལ་ཐབས་མེད་པས་སོ། །ཅི་ལྟར་ཡང་བདག་ནམ་
ཞིག་ངེས་པར་དུ་ས་ཕུག་ནང་དུ་མི་ལོག་ཐུ་མེད་ཡིན་པས་སོ། །དེ་ལྟ་དེ་ལྟར་ཏེ། གནས་
338གཟུགས་འགྱུར་ཟིན་ཐོ།
སྐབས་དེ་འཆར་བར་ད་དུང་དུས་ཚོད་ཅི་ཙམ་འགོར་རམ། དེ་དུས་གནས་འདིའི་སྟེང་
འོག་ཐམས་ཅད་ལ་འགྱུར་ལྡོག་ཅི་ཙམ་ཞིག་འབྱུང་སྲིད། འོན་ཏེ་བདག་གི་འགན་འཁྲི་ནི་
དེ་ལྟའི་དུས་ཚོད་ཀྱི་ཉག་མར་དགོས་ངེས་ཀྱི་བྱ་བ་བསྒྲུབ་རྒྱུ་ཁོ་ནར་ཟད་དོ། །
བདག་ནི་དུབ་ནས་ཞིབ་འདང་ཡང་བྱ་མི་བཏུབ། མགོ་བོ་སྒུར་ཏེ་གོམ་འགྲོས་འཁྱོར་
གྱིན་མ་སད་པ་ལྟར་མདུན་དུ་ནུར། ཚུལ་དེ་ནི་ལམ་དུ་བཞུད་ཅེས་པ་ལས་འཚོལ་སྙེག་
བྱ་ཞེས་སྨྲས་ན་དེ་བས་ལེགས་སོ། །དེ་ལྟར་ག་ལེར་ཕུག་ལམ་གྱི་སྒོར་བཅར་ཐུབ་སོང་། ཆུ་
བལ་ག་ལེར་བསལ་ནས་དལ་བུས་ནུར། སྤྱིར་དྲན་པ་མི་གསལ་བར་གྱུར་པས་ཕུག་ལམ་གྱི་
སྒོ་ཕྱེ་ནས་ཡུན་རིང་འགོར་སོང་། མཐར་དྲན་པ་གསོས་རྗེས་སླར་ཡང་ཆུ་བལ་གྱི་ཐོག་ཁེབ་
བཀབ་བོ། །བདག་གིས་ཇི་ལྟར་འགོས་སམ། ཆུ་བལ་བསལ་ན་ཆོག་གམ། ད་ལྟའི་གནས་
བབ་འདི་འདྲར་གཞི་ནས་ས་ཕུག་ཏུ་བགྲོད་ཐུབ། དེའི་ཕྱིར་བདག་རྔོན་རྫས་ཀྱི་ཕུང་པོའི་
སྒང་གན་རྐྱལ་དུ་ཉལ། ཁ་གཏད་ནི་ཆུ་བལ་གྱི་ཐོག་ཁེབ་དང་། ཁོ་ར་ཁོར་ཡུག་ནི་ཁྲག་
གིས་གཏམས། བདག་ད་གཟོད་གཞི་ནས་སྐྱིད་པོའི་གཉིད་དུ་ཡུར་ཆོག བདག་ལ་སུན་
པོ་བཟོ་མཁན་མེད་ཅིང་། རྗེས་སྙེག་བྱེད་མཁན་ཡང་མེད། ཆུ་བལ་གྱི་སྒང་ལྷིང་འཇགས་
ཡིན་སྲིད། ཐ་ན། ད་ལྟའི་གནས་སྐབས་སུ་དེ་ལྟར་ཡིན་སྲིད། ཅི་སྟེ་ལྷིང་འཇགས་ཡིན་
མིན་ཅི་ལྟར་ཡང་། བདག་གིས་སླར་ཡང་ལྟ་ཞིབ་བྱ་མི་འདོད། བདག་གིས་གནས་ས་བརྗེས་
པ་སྟེ། ཕྱི་རོལ་གྱི་འཇིག་རྟེན་ནས་བདག་གི་ས་ཕུག་ཏུ་ཡོང་བས་སྐད་ཅིག་མར་དེའི་ནུས་
པ་ཚོར་བྱུང་། འདི་ནི་འཇིག་རྟེན་གསར་པ་ཞིག་སྟེ། སྟོབས་ཤུགས་གསར་པ་ཀུན་འདུས་
ཀྱི་གནས་ཤིག་གོ །ཕྱི་རོལ་གྱི་ངལ་དུབ་གནས་འདིར་མིང་གི་ལྷག་མའོ། །བདག་ནི་ལྗོངས་
རྒྱུ་ནས་ཕྱིར་འཁོར་བས་ དུབ་དྲགས་ཏེ་འགྱེལ་བར་ཉེའོ། །བདག་གིས་སྡོད་གནས་རྙིང་
པར་ཞིབ་ལྟ་བྱས་ཏེ་དེ་དག་སྒྲིག་བཀོད་བྱ་འདོད། དེ་ལྟར་འཚུབ་ཆ་དང་བཅས་ཡང་སེ་
བལྟས་མོད། ཐོག་མར་གྲོང་ཁྱེར་གྱི་གནས་སུ་བསྐྱོད་པར་ཐལ་སོང་། ངལ་དུབ་འདི་ཀོ་
339འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཐམས་ཅད་སོས་དལ་བག་ཕེབས་སུ་གནས་ཐབས་མེད་པའི་སེམས་ནད་དུ་གྱུར་སོང་། ས་
ཕུག་ཏུ་འབྱོར་མ་ཐག་པའི་སྐད་ཅིག་མར་བདག་སྐྱིད་པོའི་གཉིད་དུ་ཡུར་སོང་། བྱ་བ་དང་
པོ་ནི་ཚེགས་ཤིན་ཏུ་ཆེ་ཞིང་། འགན་འཁྲིའང་ཧ་ཅང་ལྕིའོ། །དེའང་རྔོན་རྫས་དག་གུ་དོག་
པའི་ཕུག་ལམ་བརྒྱུད་དབོར་འདྲེན་བྱ་དགོས། བདག་གིས་ནུས་ཤུགས་ཡོད་རྒུས་མདུན་
ཕྱོགས་སུ་ནུར། འོན་ཏེ་ཤིན་ཏུ་བུལ་ལོ། །མགྱོགས་མྱུར་ངང་བགྲོད་ཕྱིར་ཤ་རྡོག་སྒང་བཞོན་
ནས་མདུན་དུ་ནུར། བདག་གཅིག་པུར་ཤིན་ཏུ་ཚེགས་ཆེའོ། །ཐ་ན། ལན་རེར་ཉར་ཚགས་
བྱས་པའི་དངོས་པོའི་ཀློང་དུ་དབུགས་འགགས་ཤིང་། ཤ་རྡོག་གི་གནོན་ཤུགས་ཀྱིས་ལུས་པོ་
བསྣད་བྱུང་། མཐར་བགེགས་བར་ཐམས་ཅད་ལས་རྣམ་པར་རྒྱལ་ཏེ་སྐྱེལ་འདྲེན་སྐད་ཅིག་
མར་ལེགས་འགྲུབ་བྱུང་སོང་། བདག་གིས་ཕུག་ལམ་གྱི་སྒང་ནས་དབུགས་རིང་འཐེན་
གྱིན་སྦུ་ག་འབྲེལ་མཐུད་ཅན་དག་བརྒྱུད་དེ་རྔོན་རྫས་དག་ཆེད་སྤྱོད་མཛོད་ཁང་སྟེ། ཕུག་
ལམ་གྱི་ལྟེ་བའི་ལམ་ཆེན་ཞིག་ཏུ་དབོར། དེ་ལྟར་གཟར་ཚད་རན་པས་གྲོང་ཁྱེར་དུ་དབོར་
ཐུབ། བདག་གཞི་ནས་གྲོང་ཁྱེར་དུ་འབྱོར་བས་ད་ནི་ངལ་གསོས་ཆོག ཐམས་ཅད་སྔར་
ལྟར་འགྱུར་མེད་དུ་གནས་འདུག ཕལ་ཆེར་རྟག་བརྟན་འགྱུར་མེད་ཚུལ་གྱིས་བགེགས་
བར་ཅི་ཡང་འཕྲད་མེད་པ་འདྲ། མཐོང་ཆོས་སུ་གྱུར་པའི་སྐྱོན་ཆ་ཕྲ་མོ་དག་སྐད་ཅིག་
མར་ཞིག་གསོ་བྱས། དེ་ནས་ཕུག་ལམ་སྒང་འཆམ་འཆམ་ཚུལ་གྱིས་དལ་བུས་བསྐྱོད།
ངལ་བས
ལ་བས་མ་དུབ། དེ་ནི་གྲོགས་པོར་མཚར་གཏམ་སྨྲ་བའི་ངང་ཚུལ་ལས་མ་འདས།
འདས་པའི་ལོ་ཟླར་བདག་གིས་རྟག་ཏུ་དེ་ལྟར་བྱ། ཡང་ན། བདག་མ་རྒས་པས་ཀྱང་ཡིན་
སྲིད། འོན་ཏེ་དྲན་ཤེས་ཤིན་ཏུ་མི་བརྟན་ནོ། །བདག་གིས་གྲོང་ཁྱེར་མཐོང་རྗེས་དལ་བ་
དལ་བུས་ཕུག་ལམ་གཉིས་པར་བགྲོད་མགོ་བརྩམས། བདག་ལ་དབང་བ་ནི་དུས་ཚོད་དེ།
སྤྱིར་ས་ཕུག་ཏུ་བདག་ལ་དབང་བ་ནི་སོས་དལ་བག་ཕེབས་ཀྱི་ཁོམ་པའོ། །གང་ལགས་ཤེ་
ན། བདག་གིས་གནས་དེར་བསྒྲུབས་པ་ཐམས་ཅད་ནི་བྱ་བཟང་ཤ་སྟག་ཡིན་པ་གང་ཞིག
340གཟུགས་འགྱུར་ཟིན་ཐོ།
བདག་ནམ་ཡང་བློ་ཡིད་ཚིམ་པས་སོ། །བདག་གིས་ཕུག་ལམ་གཉིས་པ་ནས་ཆས་དུས་
ལམ་བར་དུ་ལྟ་ཞིབ་མཚམས་འཇོག་བྱས། ཕུག་ལམ་གསུམ་པར་ཁ་གཏད་ནས་གྲོང་ཁྱེར་
དུ་ལོག་གོ །དེ་ལྟར་ཕུག་ལམ་གཉིས་པ་སླར་བགྲོད་དགོས་པས་བདག་གིས་རྩེད་མཚར་
དང་། རང་དགའ་རང་སྐྱིད་སྒོས་ཁོང་དགོད་འཐེན་གྱིན་ལམ་དུ་ཆས། བྱ་བ་སྣ་མང་རྙོག་
འཛིང་ཡིན་མོད། ནམ་ཡང་མ་དོར་བ་གང་ཞིག བྱ་བའི་རྣམ་གྲངས་ཇེ་མང་དུ་བཏང་།
ཕུག་ལམ་དང་། ཐང་ཆེན། གྲོང་ཁྱེར། བདག་ནི་ཁྱོད་ཚོའི་གམ་དུ་ཉེ་བར་བཅར་བཞིན་
ཡོད་དོ། །ཁྱད་པར་དུ་གྲོང་ཁྱེར་གྱི་ཕྱིར་བདག་གི་ཚེ་སྲོག་ཀྱང་བློས་གཏོང་ཕོད། འོན་ཏེ
དུས་ཡུན་རིང་པོར་བདག་ནི་གླེན་པ་ཞིག་སྟེ། ཚེ་སྲོག་གི་ཕྱིར་དངངས་ཤིང་འདར་ལ། གྱ་
ཚོམ་དང་བཅས་ཁྱོད་ཚོའི་ཀློང་དུ་བསྟིམས་ན་འདོད། ད་ལྟ་བདག་ཁྱོད་ཚོའི་ཀློང་དུ་འོ་
ཆུ་ལྟར་སིམ་ན་ཉེན་ཁ་བྱ་བ་ཉིན་མོའི་སྐར་མའོ། །བདག་ནི་ཁྱོད་ཚོར་དབང་བས་གཞི་
གཅིག་ཏུ་སིམ་མོ། །ད་ནི་ཆུ་བལ་གྱི་གསེང་ནས་དགྲ་བོས་མཆེ་སྡེར་བགྲད་ཀྱང་སྐྲག་རྒྱུ་
ཅི། ས་ཕུག་གིས་དབེན་འཇམ་དང་། ཞི་བའི་མཛེས་ཆོས་མ་ལུས་པས་བདག་ལ་བསུ་བ་
བྱའོ། །འོན་ཏེ་བསམ་ཚུལ་སྒྱིད་ལུག་ཅན་ཞིག་གིས་བདག་ལ་འཇབ་རྒོལ་བྱས་པ་སྟེ།
བདག་ཆེས་དགའ་སའི་ཐང་ཆེན་ཞིག་ཏུ་འབྱོར་དུས་ཡོད་ཚད་ལ་ལྟ་ཞིབ་མ་བྱས་པ་གང་
ཞིག ལུས་པོ་སྒུར་ནས་ཉལ་བར་བརྩམས་སོ། །སྤྱིར་བདག་གནས་འདིར་གཉིད་མི་འདོད།
ཅི་སྟེ་ཉལ་ཡང་སྔོན་ཆད་ལྟར་བདེ་འཇགས་ཀྱི་གནས་ཤིག་ཡིན་པ་སུས་ཤེས། ཨོ། ཅི་ཡིན་
ཡང་ཡིན་དུ་ཆུགས། བདག་ཉལ་བ་ཙམ་གྱིས་ད་ནི་འགྲེང་མི་འདོད། དེ་ལྟར་བདག་གནས་
འདིའི་རྨི་ལམ་གྱི་ཞིང་ཁམས་ཉུལ་སོང་།
བདག་ཕལ་ཆེར་ཡུན་རིང་གཉིད་པ་འདྲ། མཐར་སྐྱིད་པོའི་གཉིད་ཀྱི་བདེ་བས་ཡོངས་
སུ་ཚིམ་རྗེས་རང་བཞིན་གྱིས་སད་བྱུང་། ཡང་གཉིད་ངད་ཟ་ཟིའི་ཀློང་དུ་གྲག་པའི་ཅལ་
སྒྲ་ཞིག་གིས་ཡོངས་སུ་སད་བྱུང་། ཅི་ཡིན་བདག་གིས་སྐད་ཅིག་མར་ལོས་རྟོགས་ཏེ། དེ་
341འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ནི་བདག་གིས་སྔོན་ཆད་སྣང་འཇོག་ཡེ་མ་བྱས་པར་གུ་ཡངས་བཏང་བ་གང་ཞིག དེས་
བདག་མེད་པའི་གླགས་དང་བསྟུན་ཏེ་ཡན་ལག་གི་ཕུག་ལམ་གསར་པ་ཞིག་བདག་གི་
ཕུག་ལམ་ལ་སྣོལ་བའོ། །སྤྱིར་རླུང་ལྡང་མ་ཐག་སྦུ་གུ་ལས་ཅལ་སྒྲ་གྲག་པའོ། །དཔུང་པ་
ས་འོག་ཏུ་འཇུག་མཁན་གྱི་ལྟས་ངན་ཨང་། ཁྱོད་ཀྱི་རྩོལ་བས་བདག་ལ་སུན་སྣང་བྱིན་ན།
བདག་གིས་ངེས་པར་དུ་རྣ་བ་ཕུག་ལམ་གྱི་གྱང་ལྡེབས་སུ་གླན་ཏེ་བྱུར་གྱི་རྩ་བར་གྱུར་པའི་
སྦུ་གུ་མི་འཚོལ་ཐུ་མེད་དོ། །བཙལ་ནས་ཀྱང་བཀག་སྟེ་ཅལ་སྒྲ་སེལ་ལོ། །གཞན་ཡང་སྦུ་
གུ་གསར་པ་དེ་ས་ཕུག་ལས་གྲྭའི་བླང་བྱ་དང་མཐུན་ན་མཁའ་དབུགས་རྒྱུ་སའི་ཁུང་བུར་
བརྩིའོ། །བདག་ལའང་ཤིན་ཏུ་མཁོའོ། །འོན་ཏེ་ད་ནི་ལྟས་ངན་དེ་དག་ལ་སྣང་འཇོག་ལྡབ་
འགྱུར་བྱས་ཏེ་གཅིག་ཀྱང་གུ་ཡངས་མི་གཏོང་ངོ་། །
བདག་ནི་ཞིབ་བཤེར་གྱི་བྱ་བ་རིགས་འདིར་ཤིན་ཏུ་བྱང་བས་ཇི་ལྟར་བྱ་སྙམ་ན་དེ་
ལྟར་ནུས་སོ། །ལར་དུས་ཡུན་ཅི་ཙམ་འགོར་ཡང་། དེ་ནི་བྱ་བ་གལ་ཆེན་ཞིག་ཡིན་པས་
མྱུར་དུ་ལས་དགོས། དེ་ལྟར་ན་བདག་གི་ཕུག་ལམ་གྱི་ལྷིང་འཇགས་ནམ་ཡང་སྲུང་ཐུབ།
ཅལ་སྒྲ་དེར་དེ་འདྲའི་ཧ་ལས་དགོས་དོན་གང་ཡང་མེད། བདག་ས་ཕུག་ཏུ་འབྱོར་མ་ཐག་
ཅལ་སྒྲ་འདི་སྔར་བཞིན་གྲག་མོད། བདག་གིས་ད་ལྟ་གོ་བ་ཙམ་མོ། །དེའང་རང་ཤག་ཏུ་
སོས་དལ་བག་ཕེབས་ཀྱིས་སྟན་དུ་འཁོད་པའམ། བདག་པོའི་རྣ་བས་བླག་དུས་གཞི་ནས་
ཐོས་པ་ཙམ་མོ། །ཅལ་སྒྲའང་ཡུན་རིང་མ་གྲག མཚམས་ཚིགས་ཡོད་པའི་སྒོ་ནས་གྲག་
ན་སྦུ་གུར་རླུང་བུ་འཐབ་པའི་ཅལ་སྒྲ་ལོས་ཡིན། བདག་གིས་ཞིབ་བཤེར་བྱ་མགོ་བརྩམས་
ཀྱང་། འགོག་བྱེད་ཀྱི་སྦུ་གུ་མ་རྙེད། མ་གཞིར་ཁུང་བུ་འགའ་ཤས་བྲུས་མོད། དམིགས་པ་མེད་
པར་གང་བྱུང་དུ་བྲུས་པའི་ཚུལ་ལས་མ་འདས་པས་ངལ་བ་འབྲས་མེད་དོ། །འབྲུ་བའི་ལས་
གྲྭའི་གཞི་རྒྱ་ཆེ་མོད། དོན་མེད་ཀྱི་འབྲུ་བ་དང་། གསབ་པ། སྙོམས་པའི་བྱ་བ་ཕྲན་ཚེགས་
ཀྱི་གཞི་རྒྱ་དེ་བས་ཆེའོ། །དེའི་ཕྱིར་བདག་གིས་སྒྲ་གྲག་སའི་སྦུ་གུ་ཡེ་ནས་མ་རྙེད། ལན
342གཟུགས་འགྱུར་ཟིན་ཐོ།
རེར་འུར་སྒྲ་དང་། མཚམས་རེར་ཅལ་སྒྲ་གྲག་འོངས། དེ་ལྟའི་ཅལ་སྒྲ་གནས་སྐབས་གྲག་
ཏུ་ཆུགས། ཅི་འདྲའི་སུན་སྣང་གིས་གཙེས་རུང་། ད་ནི་ཐབས་ཤེས་ཅི་ཞིག་ཡོད། བདག་གི་
བསམས་པ་ནང་བཞིན་ཅལ་སྒྲ་རྩ་བ་ནས་ཆེན་པོ་གྲག་མ་སོང་། ལྡོག་སྟེ་ད་ལྟའི་བར་ཡུན་
རིང་ངང་སྒུག་བྱས་པའི་ལྟས་ངན་དེས་སྦུ་གུ་གཏོད་སྒང་ཡིན་སྲིད། མཐར་དེ་ལྟའི་ཅལ་
སྒྲའང་མེད་པར་འགྱུར་སྲིད། སྣང་ཚུལ་འདི་འདྲའང་རྟག་ཏུ་ཐོན་སྲིད་པ་སྟེ། སྟེས་དབང་
གི་བྱ་བ་གང་ཞིག་མ་བཙལ་ཡང་རྙེད་ཅིང་། དམིགས་པ་ཡོད་པའི་བྱ་བ་གང་ཞིག་བཙལ་
ཀྱང་མི་རྙེད་པ་དེའོ། །བདག་གིས་རང་ལ་དེ་ལྟའི་ཚུལ་གྱིས་སེམས་གསོ་བྱས། ཡང་ཕུག་
ལམ་སྒང་འཆམ་འཆམ་ཚུལ་གྱིས་ཐང་ཆེན་དང་། གྲོང་ཁྱེར་དུ་ལྟ་བར་འགྲོ་འདོད། དེ་ལྟར་
བྱས་ན་མི་ཆོག བདག་གིས་མུ་མཐུད་དུ་སྦུ་གུ་འཚོལ་དགོས། མཛེས་སྡུག་གི་ལོ་ཟླ་ལྟས་
ངན་ཆུང་ངུ་དེས་ཆུད་འཛའ་སོང་། མ་གཞིར་ཁོས་གནས་ཡུལ་ལེགས་པོ་བཀོལ་འདོད་
པས་ཀྱང་ཡིན་སྲིད། སྦུ་གུ་ཞིབ་བཤེར་ཐད། བདག་ལ་རྟག་ཏུ་ལག་རྩལ་ཐད་ཀྱི་གནད་དོན་
གྱི་ཡིད་དབང་ཕྲོགས་སོ། །དཔེར་ན། བདག་ལ་རྣ་བར་བླག་བྱེད་ཀྱི་ནུས་པ་ཐུན་མོང་མ་
ཡིན་པ་ཞིག་མཆིས་པ་སྟེ། དངོས་དང་དངོས་མིན་གྱི་སྒྲ་གང་ཞིག་དབྱེ་འབྱེད་ཐུབ་པ་དེའོ། །
དོན་དངོས་དང་མཐུན་མིན་རྩད་ཞིབ་གསལ་པོ་ཞིག་བྱའོ། །གནད་དོན་དེའི་སྐོར་ལ་སྡོམ་
ཚིག་གསལ་པོ་ཞིག་མ་རྙེད་ཚེ། བདག་ལ་གནས་འདིར་བདེ་འཇགས་ཡིན་པའི་སྣང་བ་
འཐོབ་ཐབས་བྲལ། སྤྱིར་གྱང་ལྡེབས་ནས་བྱེ་རྡུལ་ཞིག་ལྷུང་ཡང་། ཅི་ཡིན་རྩད་ཞིབ་གསལ་
པོ་ཞིག་མ་བྱས་ན་བདག་གི་སེམས་པ་ལྷོད་ལ་ཕོབ་ཐབས་བྲལ། ཅལ་སྒྲ་དེར་བསམས་
ནའང་འབྲེལ་མེད་ཀྱི་གནད་དོན་ཞིག་ཡེ་ནས་ཡིན་མི་སྲིད། གལ་ཆེན་ཡིན་ནའང་འདྲ།
གལ་ཆུང་ཡིན་ནའང་འདྲ། བདག་གིས་ཇི་ལྟར་བཙལ་ཡང་ཅི་ཡང་མ་རྙེད། ལྡོག་སྟེ་དོན་
མེད་ཀྱི་དངོས་པོ་མ་བཙལ་ཡང་རྙེད་པ་ཤིན་ཏུ་མང་ངོ་། །གནད་དོན་ཏག་ཏག་བདག་ཆེས་
དགའ་སའི་ཐང་ཆེན་དུ་ལྷགས་སོང་། བདག་གིས་དེ་ལྟར་སེམས་ཀྱིན། གནས་དེ་དང་
343འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཁ་ཐག་རིང་པོར་བཀྱེད། ཕལ་ཆེར་ཐང་ཆེན་གཞུག་མའི་དབུས་སུ་འབྱོར་བར་ཉེའོ། །
དེ་ནི་མཚར་གཏམ་ཞིག་སྟེ། བདག་གིས་ཆེས་དགའ་སའི་ཐང་ཆེན་དང་། གནས་གཞན་དུ་
ཡང་དེ་ལྟའི་འུར་ཟིང་སྣ་ཚོགས་མཆིས་པ་བདེན་དཔང་བྱ་འདོད་པ་དང་འདྲ། བདག་གིས་
ཁོང་དགོད་ཤིག་གེར། རྣ་བ་བླག་སྟེ་ཉན། མི་འགོར་བར་བདག་གི་འཛུམ་མདངས་ཡལ་
སོང་། གནས་དེར་ཡང་ཅལ་སྒྲ་གྲག་རྒྱུ་འདུག་གོ །ཡང་ན། ཐོས་ཐབས་མེད་པ་འདྲ། ལན་
རེར་བདག་གིས་དེ་ལྟར་བསམས། བདག་མ་ཡིན་པའི་བྱེད་པོ་སུས་ཀྱང་ཐོས་མི་བཏུབ་སྙམ།
བདག་གི་རྣ་བའི་ནུས་པ་ཐུན་མོང་མ་ཡིན་པས་སོ། །བླག་གིན་བླག་གིན་གསལ་པོར་ཐོས་
བྱུང་། དོན་དམ་དུ་གནས་གང་དུའང་དེ་ལྟའི་ཅལ་སྒྲ་གྲག་བཞིན་པ་འདྲ། དེ་ནི་བདེན་
དཔང་ཐུབ་པའི་ཅལ་སྒྲ་དང་དབྱེར་མ་མཆིས་སོ། །ཕུག་ལམ་སྒང་འགྲེངས་ཏེ་ རྣ་བ་གྱང་
ལྡེབས་སུ་གླན་པ་ཙམ་གྱིས་ཐོས་ཐུབ། ཅལ་སྒྲ་དེ་འདྲའི་ཆེན་པོ་མིན་པར་སྣང་ངོ་། །དེ་
ནི་བདག་གིས་སྣང་འཇོག་ཆེན་པོའམ། བློ་རྩེ་གཅིག་སྒྲིམ་གྱིས་མ་ཉན་རུང་། དུས་ངེས་
མེད་དུ་ཐོས་ཀྱི་འདུག ཡང་ན། ཉན་པ་ལྟར་མིན་པར་འོལ་ཚོད་དུ་ཐོས་པའི་ཚུལ་ལྟར་
རོ། །འོན་ཏེ་གནས་འདིའི་ཅལ་སྒྲ་ཅི་ཡིན་དབྱེ་འབྱེད་བྱ་རྒྱུ་ངལ་བའི་རྒྱུ་ལས་མ་འདས་
སོ། །རྩ་བ་ནི་བདག་གི་ཐོག་མའི་རིགས་བསྒྲེ་དོན་དངོས་དང་མི་མཐུན་པས་ཡིན་སྲིད། ཅི་
སྟེ་བདག་གི་ཅལ་སྒྲ་འབྱུང་རྐྱེན་གྱི་ཚོད་དཔག་ཡང་དག་ཡིན་ཚེ། ཅལ་སྒྲ་གནས་གང་
ཞིག་ནས་གྲག་རུང་། ངེས་པར་དུ་མི་འཚོལ་ཐུ་མེད་དོ། །དེ་ནི་དབྱངས་འགྲོས་མཐོན་པོས་
ཁོ་ར་ཁོར་ཡུག་ཏུ་གྲག་གོ །དེའི་ཕྱིར་སྒྲ་ཤེད་གཉོམ་པོ་ཡིན་སྲིད། བདག་གི་འགྲེལ་བཤད་
ཡང་དག་མིན་ན། འགྲེལ་བཤད་གཞན་དག་བྱ་ཚུལ་ཅི་འདྲ་ཡིན། ཡང་ན། ཅལ་སྒྲ་གྲག་
སའི་ལྟེ་གནས་གཉིས་ཡོད་སྲིད། བདག་གིས་ད་ལྟའི་བར་ལྟེ་གནས་དེ་དང་ཁ་ཐག་རིང་པོ་
ཆོད་པའི་ས་ནས་རྣ་བ་བླག གོམ་སྟབས་རེ་རེ་བཞིན་འགྱང་ཁྱད་ཉེ་བར་བཅར་དུས་ཅལ་
སྒྲ་རིམ་བཞིན་ཆེ་རུ་འགྲོ། ལྟེ་གནས་གཞན་དེའི་ཅལ་སྒྲ་རིམ་བཞིན་གཉོམ་པོར་གྱུར་འགྲོ།
344གཟུགས་འགྱུར་ཟིན་ཐོ།
འོན་ཏེ་རྣ་བར་ཐོས་ཚུལ་ནི་གཅིག་མཚུངས་ལས་མ་འདས་སོ། །བདག་གིས་རྣ་བླག་དུས་
ད་ལྟ་ཚོད་དཔག་བྱས་པའི་ཅལ་སྒྲ་གསར་པ་དང་མི་མཐུན་པའི་ཆ་ཡོད་པ་རྟོགས་བྱུང་།
དེ་ནི་ཉག་ཉོག་གང་ཞིག ཤིན་ཏུ་མི་གསལ་ལོ། །ཅི་ལྟར་ཡང་བདག་གིས་ངེས་པར་དུ་ཞིབ་
བཤེར་ས་ཁོངས་རྟོག་ཞིབ་གྲུབ་པའི་གནས་སུ་རྒྱ་བསྐྱེད་དགོས། དེའི་ཕྱིར་བདག་གིས་ཕུག་
ལམ་བརྒྱུད་ནས་གྲོང་ཁྱེར་དུ་བསྐྱོད་དེ་གནས་དེར་རྣ་བ་བླག་མགོ་བརྩམས། མཚར་སྣང་
གི་ཡུལ་དུ་གྱུར་པ་ནི་གནས་འདིར་ཡང་ཅལ་སྒྲ་གྲག་གོ །འོ། དེ་ནི་སྲོག་ཆགས་ཕྲ་མོ་ཁ་
ཤས་ཀྱིས་བདག་རང་ཤག་ཏུ་མེད་པའི་གླགས་དང་བསྟུན་ཏེ་བག་མེད་དུ་ས་ཕུག་བྲུས་པའི་
སྒྲའོ། །ཅི་ལྟར་ཡང་དེ་དག་གིས་བདག་ལ་ངོ་རྒོལ་ཕྱིར་མིན་པར་རང་འཁྲིའི་བྱ་བར་འབད་
པའི་ཚུལ་ཡང་ཡིན་སྲིད། ལམ་བར་དུ་འགལ་རྐྱེན་མ་ཕྲད་ན། དེ་དག་ནི་རང་གི་དམིགས་
སའི་ཕྱོགས་སུ་བསྐྱོད་སྲིད། འདི་ཀོ་ཐམས་ཅད་བདག་གིས་ལོས་རྟོགས། མ་གཞིར་དེ་དག་
གིས་ཅིའི་ཕྱིར་འདི་ལྟར་བརྩམས་པའི་ཡང་སྙིང་མ་རྟོགས་མོད། བདག་ལ་ཟད་མི་ཤེས་པའི་
གདུང་བ་རབ་ཏུ་བྱིན་ཅིང་། བདག་གི་གྲི་གུ་ལྟར་རྣོ་བའི་བློ་རིག་ནོགས་བྱུང་། དེ་དག་
གིས་དེ་ལྟའི་ཚུལ་གྱིས་བདག་གི་གྲོང་ཁྱེར་གྱི་ཉེ་སར་བཅར། འོན་ཏེ་བདག་གི་ལྟ་ཞིབ་
ལྟར་ན། ད་ལྟའི་ཆར་གྲོང་ཁྱེར་གྱི་སྒོ་རའི་གྱང་ལྡེབས་ལ་ཁུང་བུ་བྲུས་པ་མ་མཐོང་ངོ་། །དེ་
ནི་གྲོང་ཁྱེར་གྱི་གཞི་རྒྱ་གཏོས་ཆེ་བས་སམ། མཚམས་ཚིགས་མེད་པར་ལྡང་བའི་བསེར་
བུའི་རྒྱུ་ཕྱོགས་དྲག་པོས་བསྐྲད་དམ་ཅི་ཡིན་འཕྱང་མོ་ཉུག ཡང་ན། གྲོང་ཁྱེར་འགྱིང་
ངེར་གནས་པ་ཙམ་གྱིས་རྨོངས་ཤིང་རྟུལ་བའི་ལྟས་ངན་དེ་དག་ཤིན་ཏུ་སྐྲག་པས་ཀྱང་
མིན་ནམ། བདག་ནི་རྒྱུ་རྐྱེན་ཅི་ཞིག་གིས་དེ་དག་གྱ་ཚོམ་གྱི་གནས་སུ་གྱར་བར་བརྟག་
མི་འདོད། སྲོག་ཆགས་ནི་རྫི་ཤིན་ཏུ་རྣོ་བས་ཁྱུ་བསྒྲིགས་པ་རང་གཤིས་སོ། །དེ་དུས་དེ་དག་
གིས་ས་ཕུག་གི་ཀླད་ནས་སྦུ་གུ་བྲུས་ཏེ་ཕུག་ལམ་དུ་ཡོང་། སྐྲག་སྣང་གིས་འདར་སིག་སིག་
ཏུ་སྣང་མོད། བསླུ་བྲིད་བཟློག་མི་བཏུབ་པར་མཐར་ཕུག་ལམ་དུ་བབས་སོང་། ད་ལྟ་དེ་དག་
345འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གིས་སྔར་བཞིན་ཕུག་ལམ་ན་སྦུ་གུ་བརྟོལ་སྒང་རེད། ཅི་སྟེ་བདག་ལ་གཞོན་ནུ་དང་། དར་
མའི་དུས་ཀྱི་འཆར་གཞིའམ། ཡང་ན། དེ་དག་ལག་བསྟར་བྱ་རྒྱུའི་སྟོབས་ཤུགས་ཡོད་ན་
ཅི་འདྲའི་དགའ་ཨང་། གང་ལགས་ཤེ་ན། བདག་ལ་སྙིང་སྟོབས་ཟད་མཐའ་མེད་པ་མཆིས་
པས་སོ། །བདག་ཆེས་དགའ་ཤོས་ཀྱི་འཆར་གཞི་སྟེ། གྲོང་ཁྱེར་དང་། དེའི་ཁོ་ར་ཁོར་ཡུག་
གི་ས་འདམ་ཁ་ཕྲལ་རྒྱུ་དེའོ། །ཡང་གཅིག་བཤད་ན། གྲོང་ཁྱེར་གྱི་སྒོ་རའི་གྱང་བཞི་བདག་
གི་གཟུགས་ཚད་དང་མཚུངས་པའི་མཐུག་ཚད་ལྟར་འབྲུ་བ་གང་ཞིག ར་སྒོར་གྱི་མཐའ་
བཞིའི་ས་འདམ་དང་ཁ་བྲལ་ཐབས་མེད་པའི་སར་རྩིག་རྨང་སྟེ། ཆེ་ཆུང་སྒོ་རའི་གྱང་གི་
བོངས་དང་མཉམ་པ་རྩིག་གོ །བདག་ལ་རྟག་ཏུ་རྒྱུ་མཚན་ཅི་ཡང་མེད་པར་གནས་འདིར་
སྡོད་ཤག་རྩེ་གྲ་ཞིག་འབྲུ་འདོད་པའི་འདུན་པ་ཡེ་ནས་བཟློག་ཐབས་མེད་པར་སྐྱེའོ། །དེ་
ལྟར་ཐོག་ཁེབ་ཟླུམ་དབྱིབས་ཀྱི་སྒང་བདག་གིས་དཔྱངས་པའམ། འགོས་པ། མཆོངས་པ་
སོགས་རང་དགར་འགྲེ་ལྡོག་བྱ་ཞིང་། མཐར་ཕུག་ལམ་སྒང་འགྲེངས་ནས་སྡོད་དོ། །རོལ་
རྩེད་འདི་ཀོ་ཐམས་ཅད་གྲོང་ཁྱེར་གྱི་མཐའ་འཁོར་དུ་རྩེད་པ་ལས་ཚོམས་སམ། ཕོ་བྲང་དུ་
མ་ཡིན། ད་ནི་གྲོང་ཁྱེར་ལ་གཡོལ་འདོད་ན་གཡོལ་ཅིང་། ལྟ་མི་འདོད་ནའང་མི་ལྟ། གང་
ལགས་ཤེ་ན། བལྟས་པའི་སྤྲོ་སྣང་གི་ཤུལ་དུ་གནོངས་འགྱོད་ཚད་མེད་མི་སྐྱེ་མི་སྲིད་པས་
སོ། །དེ་ནི་བདག་གྲོང་ཁྱེར་དང་ནམ་ཡང་ཁ་བྲལ་མི་འདོད་པའི་འདུན་པ་ཟབ་པའི་མཚོན་
བྱེད་དོ། །འོན་ཏེ་ཕུག་ལམ་དཀྱུས་མ་ཞིག་གིས་གནས་དེར་ནམ་ཡང་བགྲོད་མི་བཏུབ། ཡང་
ན། སོ་ལྟ་བྱས་ན་ཆོག་པ་སྟེ། མཐོང་ཆོས་སུ་མི་འགྱུར་བའི་ཕམ་ཁ་གསབ་ཐུབ་བོ། །ཅི་སྟེ་
བདག་ལ་གྲོང་ཁྱེར་གྱི་རྩིག་རྨང་ཀློང་དུ་སྡོད་ཤག་ཅིག་གདམ་གར་སྦྱོར་དགོས་ཚེ། སོ་ལྟ་
བ་སྟེ། ནམ་ཡང་ཕུག་ལམ་གྱི་ཕྱོགས་བཞི་མཚམས་བརྒྱད་བསྐོར་ཏེ་གྲོང་ཁྱེར་སྲུང་བར་
འདོད་དོ། །དེ་ལྟར་ན་གྱང་ལྡེབས་ལས་ཅལ་སྒྲ་གྲག་མི་སྲིད་ཅིང་། གྲོང་ཁྱེར་གྱི་གནས་གང་
ཞིག་ཀྱང་འབྲུ་མཁན་མེད་དོ། །གནས་འདི་ཞི་བདེའི་ཞིང་ཁམས་སུ་གྱུར་ཅིང་། བདག་ནི
346གཟུགས་འགྱུར་ཟིན་ཐོ།
ཞི་བདེའི་ཕོ་ཉའོ། །བདག་གིས་དགྲ་བོའི་སྡང་ཟུག་གི་ཅལ་སྒྲར་མི་ཉན། འོ་ན། ཅི་བྱེད་ཅེ
ན། བྱམས་བརྩེའི་བདུད་རྩིས་རབ་ཏུ་མྱོས་པའི་སེམས་པས་བླག་སྟེ་ལྷིང་འཇགས་དང་། ཞི་
བདེའི་མཁའ་དབུགས་ཀློང་ཇི་སྲིད་བདེ་བར་འཚོ་འདོད།
འོན་ཏེ་དེ་ལྟའི་ངོ་མཚར་གྱི་སྣང་ཚུལ་ཐམས་ཅད་རྟོག་བཟོ་ལས་མངོན་སུམ་གྱི་
མཐོང་ཆོས་སུ་མ་གྱུར་ན། བདག་གིས་ད་དུང་རྩོལ་བ་དཔྱིས་ཕྱིན་པ་རྩོམ་དགོས། ད་ལྟའི་
ཆར་བདག་གིས་སྒྲུབ་བཞིན་པའི་བྱ་བ་འདི་གྲོང་ཁྱེར་དང་འབྲེལ་བ་ཟབ་པས།
བདག་ཤིན་
ཏུ་སྤྲོ་བ་སྟེ། བདག་ལ་སྐུལ་མ་མི་ཟད་པ་ཐེབས་པས་སོ། །དེ་ལྟ་དེ་ལྟར་ཏེ། བལྟས་ན་བྱ་བ་
ཕྲན་ཚེགས་ཤིག་ཡིན་རུང་། བདག་གིས་རང་ནུས་ཡོད་རྒུས་བསྒྲུབ་རྒྱུ་སྨོས་ཅི་དགོས།
བདག་གིས་ད་ལྟ་སྒྲུབ་བཞིན་པ་ནི་བློ་རྩེ་གཅིག་གིས་གྲོང་ཁྱེར་གྱི་སྒོ་རའི་གྱང་ལ་རྣ་བ་
བླག་པ་དེའོ། །སྤྱིར་མཐོའམ་དམའ་བ། གྱང་ལྡེབས་སམ་ས་ངོས། ཕྱིའམ་ནང་སྟེ། གནས་
ངེས་མེད་དུ་མ་ཉན་པ་མེད། འོན་ཏེ་བདག་གིས་ཐོས་པའི་ཅལ་སྒྲ་ནི་ནམ་ཡང་གཅིག་
མཚུངས་ལས་མ་འདས་སོ། །དུས་ཡུན་རིང་པོར་མཚམས་ཚིགས་མེད་པར་ཅལ་སྒྲར་ཉན་
པར་དུས་ཚོད་ཅི་འདྲའི་མང་པོ་དང་། ཛ་དྲག་གི་གནས་བབ་དུ་མ་བརྒྱུད་ལོས་དགོས། ད་
ནི་རང་གིས་རང་ལ་མགོ་སྐོར་གཏོང་འདོད་ན་ཐོངས་ཤིག དེ་ལྟའི་ཚུལ་གྱིས་སེམས་གསོ་
ཐོབ་པ་སྟེ། གྲོང་ཁྱེར་དང་། ཕུག་ལམ་མི་འདྲ། དེ་ནི་གཞི་རྒྱ་ཆེ་བས་རྣ་བ་ས་ངོས་ནས་གྱེས་
་ཡང་ཐོས་མི་བཏུབ་བོ། །ངལ་གསོ་བའམ། སེམས་རྣལ་དུ་ཕོབ་ཕྱིར་བདག་གིས་རྟག་
ཏུ་ཚོད་ལྟ་འདི་ལྟ་བརྩམས་པ་སྟེ། བློ་རྩེ་གཅིག་གིས་ཉན་ཚེ་ཅི་ཡང་མི་ཐོས་སོ། །ཚུལ་དེས་
བདག་ལ་སྤྲོ་སྣང་ལྡབ་འགྱུར་གྱིས་འཕེལ་ལོ། །གནད་དོན་དེའི་ཡང་སྙིང་ཅི་ཞིག་ཡིན་ནམ།
བདག་གི་དེ་སྔོན་གྱི་བཤད་སྟངས་ཀྱིས་འགྲེལ་བཤད་མི་བཏུབ་ཅིང་། བཤད་སྟངས་གཞན་
གྱིས་འགྲེལ་ཡང་ཚིག་ཉོག་ལས་མ་འདས་སོ། །ཡང་ན། བདག་གིས་ཐོས་པ་ནི་ལྟས་ངན་
ཆུང་ངུ་དེ་དག་གིས་བྱ་བ་སྒྲུབ་བཞིན་པའི་སྒྲའང་ཡིན་སྲིད། ཉམས་མྱོང་ལྟར་ན། འདི་ཀོ་
347འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཐམས་ཅང
་ཅད་འགལ་བ་ལྟག་སྤྲོད་ཀྱི་ཚུལ་དུ་གནས་པ་ཞིག་གོ །འོ་ན། བདག་གིས་ཅལ་སྒྲ་དེ་
ནམ་ཡང་ཐོས་མ་མྱོང་ཡང་། རྟག་བརྟན་འགྱུར་མེད་ཚུལ་གྱིས་གནས་པ་ཞིག་ཡིན་ན། གློ་
བུར་དུ་ཐོས་ཟེར་བའང་དཔེར་མི་སྲིད་པ་ཨེ་ཡིན། བདག་གིས་ས་ཕུག་ཏུ་འུར་ཟིང་ལ་སུན་
པའི་དབང་གིས་འཇིགས་སྣང་གི་ཚོར་བ་སྐྱེན་པོ་ལོ་རེ་བཞིན་ཇེ་ཟབ་ཏུ་འགྲོའོ། །སྟབས་
ལེགས་པར་རྣ་ཤེས་ད་དུང་མ་ཉམས། ཅལ་སྒྲ་ཐོས་མ་ཐུབ་པ་ནི་སྲོག་ཆགས་ཆུང་ངུའི་ཁྱད་
ཆོས་སོ། །ལྡོག་ན་བདག་གིས་དེ་དག་ལ་བཟོད་སྒོམ་ཇི་ལྟར་བྱ་ཐུབ་བམ། བདག་ལྟོགས་
གྲིར་འཆི་ཡང་། རང་སྲོག་བསྡོས་ནས་དེ་དག་རྩ་མེད་བཟོ་རྒྱུ་བྱུང་ན་ཅི་མ་རུང་། འོན་ཏེ་
བདག་ལ་རིམ་བཞིན་བསམ་ཚུལ་འདི་འདྲ་ཞིག་སྐྱེས་པ་སྟེ། དེ་དག་ནི་བདག་གིས་རྒྱུས་
མངའ་མེད་པའི་སྲོག་ཆགས་ཤིག་ཀྱང་ཡིན་སྲིད། དེ་ལྟར་མ་ཡིན་པའི་ངེས་པ་ཅི་ཡང་མེད།
བདག་གིས་ལྟ་ཞིབ་ཡུན་རིང་བྱས་པ་ལྟར་ན། ས་ཕུག་ཏུ་འཚོ་བ་ནི་བག་ཡོད་ཅིག་ཡིན་
མོད། ཕྱི་རོལ་འཇིག་རྟེན་གྱི་འགྱུར་ལྡོག་མང་ཞིང་། བགེགས་བར་གློ་བུར་དུ་ཕྲད་སྲིད་པ་
སྨྲ་བསམ་བརྗོད་འདས་ཀྱི་ཡུལ་མ་ཡིན་ནམ། དེ་ནི་སྲོག་ཆགས་བྱེ་བྲག་པ་མིན་པ་གང་
ཞིག ཁྱུ་དང་ཁྱུ་བསྒྲིགས་ཏེ་བདག་གི་མངའ་ཁོངས་སུ་འཇབ་རྒོལ་བྱེད་མཁན་ནོ། །དེ་
ལྟའི་སྲོག་ཆགས་ཀྱིས་ཁྱུ་བསྒྲིགས་མོད། དེ་ནི་རྩེད་མཚར་གྱི་ཚུལ་དུ་མཐོང་བ་སྟེ། ཚད་
ལས་འདས་པའི་སྒྲ་འབྱིན་མི་བཏུབ། མ་གཞིར་དེ་དག་གིས་བྱ་བ་སྒྲུབ་བཞིན་པའི་སྒྲ་ཤིན་
ཏུ་གཉོམ་པས་སོ། །དེའི་ཕྱིར་རྒྱུས་མངའ་མེད་པའི་སྲོག་ཆགས་ཀྱི་རིགས་ཡིན་སྲིད། དེ་
དག་ཁྱུ་དང་ཁྱུ་བསྒྲིགས་ཏེ་གནས་འདིར་འཆམ་འཆམ་དུ་བསྐྱོད་པ་ཙམ་གྱིས་བདག་ལ་
སུན་སྣང་བྱིན་པའོ། །འོན་ཏེ་མི་འགོར་བར་མིང་གི་ལྷག་མར་འགྱུར་སྲིད་པས་བདག་གིས་
དེ་ལྟའི་ནམ་ཟླ་འཆར་རྒྱུར་སྒུག་ན་ཆོག ཆོ་མེད་ཀྱི་བྱ་བ་ཅི་ཡང་ལས་མི་དགོས་སོ། །དེ་
དག་རྒྱུས་མེད་ཀྱི་སྲོག་ཆགས་ཡིན་རུང་། བདག་གིས་ཅིའི་ཕྱིར་མ་མཐོང་ངམ། བདག་
གིས་རྒྱ་རྙི་བཙུགས་ནས་བཟུང་འདོད་མོད། ངལ་བ་འབྲས་མེད་དུ་གྱུར་སོང་། བདག་གིས་
348གཟུགས་འགྱུར་ཟིན་ཐོ།
མས་ན། དེ་ནི་སྲོག་ཆགས་ཆུང་ཆུང་ཤིག་གོ །བདག་གིས་བསམས་པ་ལས་ཀྱང་དེ་བས་
ཆུང་སྲིད། དེ་དག་གིས་སྒྲ་གྲག་པ་ཤིན་ཏུ་ཆེའོ། །དེའི་ཕྱིར་བདག་གིས་བྲུས་ཟིན་པའི་ས་
འདམ་ལ་བརྟགས་ཤིང་། དེ་ནས་བར་སྣང་དུ་གཏོར་ཏེ་དེ་དག་ས་རྡུལ་གྱིས་བསྣད་ཅིང་
བཀུམ་ན་སྙམ། འོན་ཏེ་ཅལ་སྒྲ་བཟོ་མཁན་གྱི་བྱེད་གཏེ་ཅི་ཡང་མཐོང་ལམ་དུ་མ་གྱུར།
འདི་ལྟར་གཞི་ཁྱོན་ཆུང་བའི་གནས་ངེས་མེད་དུ་བྲུས་ན་ཕན་འབྲས་ཅི་ཡང་འཐོབ་མི་
སྲིད་པ་བདག་གིས་རིམ་བཞིན་རྟོགས་བྱུང་། ལར་དེ་ལྟའི་བྱ་བྱེད་ཀྱིས་ས་ཕུག་གི་གྱང་
ལྡེབས་སུ་ཁུང་བུ་བྲུས་ཤིང་། འཚུབ་ཆ་ཆེན་པོས་འདི་ལྟར་གནས་ངེས་མེད་བྲུས་ན་རང་
ཉིད་ཤིན་ཏུ་དུབ་ཅིང་། ས་ཕུང་བྱུར་བུར་སྤུངས་ཏེ་བགྲོད་ལམ་བཀག་པ་གང་ཞིག མཐོང་
ལམ་ཡང་སྒྲིབ་སོང་། དེ་ལྟའི་བྱ་བྱེད་ཀྱིས་བདག་ལ་འགལ་རྐྱེན་བཟོས་པ་སྟེ། ད་ལྟ་བདག་
འཆམ་འཆམ་ལྟ་ཅི། གནས་ཡུལ་ཁག་ཏུ་རྟོག་ཞིབ་ཏུའང་བསྐྱོད་མི་བཏུབ་ཅིང་། ངལ་
གསོའང་རྒྱག་ཐབས་བྲལ་སོང་། བདག་ནི་རྟག་ཏུ་བྱ་བ་བྱེད་ཀྱིན་ས་ཕུག་ཏུ་གཉིད་དུ་ཡུར།
དེ་དུས་སྡེར་མོ་ས་འདམ་དུ་བཅུག་གོ །དེ་ནི་གཉིད་མ་སད་ཀྱི་གནས་སྐབས་སུ་ས་འདམ་
སྦར་མོ་གང་ལེན་འདོད་པའི་ཕྱིར་རོ། །བདག་གིས་གནས་སྐབས་ཐབས་ཤེས་བསྒྱུར་ན་
ཆོག་གམ། དུས་ཕྱིས་ཅལ་སྒྲ་གྲག་སའི་ཕྱོགས་སུ་སྦུ་གུ་ཚད་ལྡན་ཞིག་འབྲུའོ། །གཞུང་ཚིག་
གི་གནས་ལུགས་སྐམ་པོར་མི་ཉན། མདོར་ན་ཅལ་སྒྲའི་འབྱུང་རྩ་མ་རྙེད་བར་དཔྱིས་ཕྱིན་
པར་འབྲུའོ། །ཅི་སྟེ་འབྱུང་རྩ་རྙེད་ཚེ། བདག་གིས་རང་ནུས་ཅི་ལྕོགས་ཀྱིས་རྩ་མེད་
བཟོའོ། །དེ་ལྟར་ནུས་པས་མ་ལྕོགས་ཀྱང་། བདག་གིས་གནས་ཚུལ་གྱི་ཡང་སྙིང་གསལ་
པོར་ལོས་རྟོགས་སྲིད། དེ་ལྟའི་བྱ་བྱེད་ཀྱིས་བདག་ལ་དབེན་ཅག་བྱིན་པ་མ་ཡིན། ལྡོག་སྟེ་
ཡི་ཆད་མནན་པའོ། །ད་ནི་དབེན་ཅག་ཡིན་ནའང་ཆོག ཡི་ཆད་ཡིན་ནའང་ཆོག དེ་ནི་
གྱ་ཚོམ་
མ་གྱི་གནས་ལས་འདས་པའི་གནས་ལུགས་དང་མཐུན་པའི་བྱས་འབྲས་ཤིག་གོ །
བདག་གིས་སེམས་
ས་སེམས་ཐག་འདི་ལྟར་བཅད་རྗེས་སེམས་པར་སྐྱིད་སྣང་ཚོར་བྱུང་། ད་བར་
349འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
བསྒྲུབས་པའི་བྱ་བ་ཐམས་ཅད་ནི་འཚུབ་ཆ་ཆེ་བས་ལན་པའང་རྟོགས་བྱུང་། རང་ཤག་ཏུ་
འབྱོར་དུས་སེམས་པ་རླབས་ཀྱི་ཡོ་ལང་ལྟར་ལྡེབ་ཀྱིན་འདུག སྤྱིར་ཕྱི་རོལ་འཇིག་རྟེན་གྱི་
བདེ་འཇགས་མེད་པའི་སྣང་བ་ཟ་ཟི་མ་ཡལ་ཞིང་། ས་ཕུག་གི་ཞི་བདེའི་རྣམ་པར་ཡང་
གཞི་གཅིག་འདྲེས་ཐབས་བྲལ། དེ་ལྟའི་ཞི་བདེའི་འཚོ་བར་ཁ་བྲལ་ནས་ཡུན་རིང་འགོར་
བས། ད་ནི་དབང་རྩའི་ཚོར་སྣང་ཤིན་ཏུ་སྐྱེན་པ་སྟེ། སྣང་ཚུལ་གང་ཞིག་དང་ཕྲད་ཀྱང་
སྐྲག་སྣང་སྐྱེ་གི་འདུག ཡང་སྙིང་ཅི་ཞིག་ཡིན་ནམ། ཅལ་སྒྲ་གཉོམ་པོ་ཞིག་བར་མི་ཆོད་
པར་གྲག་གི་འདུག བདག་གིས་གོམས་ལོབ་ཏུ་གྱུར་ན་ཅིས་ཀྱང་ལེགས་པར་སྙམ་མོད། དེ
ལྟར་ཤིན་ཏུ་དཀའ་འོ། །འོན་ཏེ་ད་ལྟའི་ཆར་འགལ་བ་ལྟག་སྤྲོད་བྱ་མི་ཉན། བདག་གིས་
དུས་ཚོད་ངེས་ཅན་བཀོལ་ནས་ལྟ་ཞིབ་བྱས་ན་ཆོག དེ་ནི་རྟག་ཏུ་ཆུ་ཚོད་ཁ་ཤས་བློ་
རྩེ་གཅིག་གིས་ཉན་ཏེ་མཇུག་འབྲས་ཅི་ཡིན་ཟིན་བྲིས་སུ་བཏབ་པ་ལྟ་བུ་མིན་ན། སྔོན་
ཆད་ལྟར་རྣ་བ་གྱང་ལ་གླན་ཏེ་ཅལ་སྒྲ་གྲག་སར་འབྲུ་བ་ལྟར་བྱ་མི་རུང་། དེ་ལྟར་བྱས་ན་ཅི་
ཡང་རྙེད་མི་བཏུབ། དེ་ནི་རང་སེམས་མི་བདེ་བའི་གནས་སྐབས་ཀྱི་རྩིང་སྤྱོད་ཉག་གཅིག
གོ །མ་གཞིར་བདག་གི་རེ་འདུན་ཙམ་ཡིན་ན་སླད་མར་དེ་ལྟར་མི་བྱའོ། །འོན་ཏེ་བདག་དེ་
ལྟའི་ཚུལ་གྱིས་སེམས་ཐག་ཆོད་མི་བཏུབ་པ་སྟེ། ད་ལྟ་སེམས་པ་མི་སྐྱིད་པས་ཁོང་འདར་
བྱེད་བཞིན་འདུག ཅི་སྟེ་སྒམ་ཚུགས་སྒོས་རང་སེམས་མ་མནན་ཚེ། ཚོད་འཛིན་བྱ་རྒྱུ་
ཤིན་ཏུ་དཀའ་འོ། །བདག་གིས་གནས་གང་ཞིག་གམ། ཡང་ན། དུས་གང་ཞིག་ཏུ་ཅལ་སྒྲ་
ཐོས་མིན་ཅི་ལྟར་ཡང་། གླེན་ཞིང་ཨུ་ཚུགས་ཡུས་ཀྱིས་བྲུས། དེ་ནི་འབྲུ་བའི་ངང་ཚུལ་ཁོ་
ན་ལས་མ་འདས་པ་སྟེ། སྲོག་ཆགས་ཆུང་ངུ་དེ་དག་ལྟར་སྙིང་པོ་ཅི་ཡང་མེད་པར་བྲུས་སོ། །
སྤྱིར་ཆོས་ཉིད་དང་མཐུན་ཞིང་། བློ་གྲོས་རྩལ་གྱིས་ཕྱུག་པའི་འཆར་གཞི་གསར་པས་
བདག་གི་བརྟན་པ་ཕྲོགས། ལན་རེར་དེ་ལས་ཀྱང་ལྡོག་གོ །དེ་ལྟའི་འཆར་གཞིར་གནོད
བྱེད་འཕེན་རྒྱུར་ངལ། ཐ་ན། བདག་གིས་དེ་ལྟར་མི་བཏུབ་མི་ནུས་སོ། །བདག་གི་བསམ་
350གཟུགས་འགྱུར་ཟིན་ཐོ།
ཚུལ་ལྟར་ན། འཆར་གཞི་ལྟར་བསྒྲུབས་ན་རང་གི་དམིགས་ཡུལ་འགྲུབ་སྲིད་སྙམ། དེ་ལྟར་
ལགས་མོད། བདག་གིས་ད་དུང་ཡིད་རྟོན་མི་བཏུབ། ཅིའི་ཕྱིར་ཞེ་ན། ཡིད་མི་རྟོན་པའི་
ཕྱིར་དེའི་བྱས་འབྲས་ངན་པར་མི་སྐྲག་གོ །རྩ་བའང་ཡིད་རྟོན་མེད་པའི་ཕྱིར་རོ། །དེ་ལྟ་དེ་
ལྟར་ཏེ། བདག་གིས་བསམས་ན། ཅལ་སྒྲ་ཐོག་མར་གྲག་དུས་འབྲུ་རྒྱུའི་འཆར་གཞི་དྲན་ན་
ཆོག་མོད། བདག་གིས་ཡིད་རྟོན་མེད་ཕྱིར་ད་བར་ལག་བསྟར་ཅི་ཡང་བྱས་མེད། དེ་ལྟར་
ནའང་ནམ་ཞིག་མི་འབྲུ་ཐུ་མེད་དོ། །གང་ལགས་ཤེ་ན། བདག་ལ་ཐབས་ཤེས་ཅི་ཡང་མི་
འདུག སྤྱིར་སྐད་ཅིག་མར་མི་འབྲུ་ཡང་། མ་འོངས་པའི་གནས་སྐབས་ཤིག་ཏུ་མི་འབྲུ་མི་
སྲིད། ཅི་སྟེ་ཤེས་རབ་ནི་བཀུར་བཟོས་ཀྱི་ཡུལ་དུ་འདོད་ན། བརྩི་བཀུར་མི་ཞུ་བ་གླེན་པའི་
དན་རྟགས་སོ། །དེའི་ཕྱིར་བདག་གིས་ནམ་ཡང་བྱ་བའི་ཀློང་ཁོ་ནར་དུས་མི་འདའ་འོ། །ཅི་
ལྟར་ཡང་སྔར་གང་བྱུང་གིས་བྲུས་པའི་གྱོང་གུད་གསབ་འདོད། དེར་ཁོམ་པ་མི་ཉུང་བ་
ཆུད་འཛའ་མོད། ངེས་པར་དུ་ལས་དགོས་པའི་བྱ་བ་ཞིག་ཏུ་སྣང་། མ་གཞིར་འབྲུ་བའི་
འཆར་གཞི་གསར་པ་འདིའི་དམིགས་ཚད་ངེས་ཅན་ཞིག་ཏུ་སོན་དགོས་སྙམ་ན། ཁོམ་པ་
མང་
ང་པོ་སྤྱོད་ལོས་དགོས། ལྡོག་ན་བྱས་ཀྱང་ཚར་རྒྱུ་མེད་པའི་མནོག་ཆུང་བྱ་བའི་ངོ་བོར་
འགྱུར་སྲིད། དེས་ན་ས་ཕུག་དང་རྒྱང་བཀྱེད་རྒྱུ་རྩ་བའི་མཚོན་དོན་ནོ། །ཁོ་ར་ཁོར་ཡུག་ནི
ཕྱི་རོལ་གྱི་འཇིག་རྟེན་ལྟར་གདུག་རྩུབ་ཅན་ཞིག་མིན་སྲིད། བདག་ལ་མོས་པ་ཡོད་ཚེ།
དུས་ངེས་མེད་དུ་བྱ་བ་མཚམས་འཇོག་བྱས་ནས་རང་ཤག་ཏུ་ལྟ་བར་ལོག་ཆོག ལྡོག་ན་
གྲོང་ཁྱེར་ནས་རླུང་བུ་ལྡང་སྟེ་བདག་གི་ངོ་གདོང་ལ་བྱིལ་བྱིལ་བྱས་ཀྱང་། འདི་ནི་བདག་
ས་ཕུག་ནས་ཁ་བྲལ་རྒྱུའི་བགེགས་བར་མ་ཡིན་པ་སུས་སྨྲ་སྤོབས། བདག་ནི་ས་ཕུག་
ལེགས་སྒྲིག་གྲུབ་རྗེས་ཐོན་འདོད། ས་ཕུག་གི་བདེ་འཇགས་ཕྱིར་རྩོལ་བ་ལྷོད་མེད་བྱེད་
བཞིན་པའི་བདག་ལ་བསམས་ན། སུ་ཞིག་གིས་ཚུལ་དེ་ནི་རང་སྡུག་རང་གིས་ཉོས་ན་ནམ་
ཡང་ལེགས་འགྲུབ་མི་བཏུབ་ཅེས་སྨྲ་མི་བཏུབ་པས་སོ། །དེ་ལྟར་ས་འདམ་ཕུང་པོར་བརྫིས་
351འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏེ་ཁུང་བུ་རེ་རེར་བསྐྱལ། བྱ་བ་འདི་ལ་བདག་ནི་ནང་བྱན་ཆུད་པ་སྟེ། ངལ་བའི་ཚོར་སྣང་
ཅི་ཡང་མི་འདུག དེ་ལྟར་ཐེངས་མང་ལས་པ་གང་ཞིག ཁྱད་པར་དུ་ལས་རིམ་མཐའ་མ་
དེར་སུས་ཀྱང་མི་བསྔགས་མི་སྲིད། དོན་དམ་དུ་སུས་ཀྱང་བདག་ལྟར་བྱ་མི་བཏུབ་པས་
སོ། །འོན་ཏེ་ཐེངས་འདིར་ཤིན་ཏུ་དུབ་བྱུང་། བདག་གིས་བློ་རྩེ་གཅིག་ཏུ་མ་བསྒྲིམས་ཤིང་།
བྱ་བ་ལས་དུས་རྣ་བ་གྱང་ལ་བླག་གོ །དེ་ལྟར་བྲུས་མ་ཐག་པའི་ས་ཕུང་སླར་ཁུང་བུར་ལྷུང་
སོང་། མཐར་བྱ་བ་རིགས་འདི་བསྒྲུབས་པར་རིག་པ་རྩེ་གཅིག་ཏུ་སྒྲིམ་དགོས་ཀྱང་། བདག་
གིས་དེ་ལྟར་མ་ནུས་པས་ངལ་བ་འབྲས་མེད་དུ་གྱུར། ཤུལ་དུ་མིག་ལ་མི་མཛེས་པའི་
འབར་འབུར་དང་། སྲུབས་ཀ ཁྱད་པར་དུ་རྩིག་རྙིང་ཞིག་གསོ་མི་བཏུབ་པ་དེ་དག་རིམ་
གྱིས་མངོན་ནོ། །འདི་ནི་གནས་སྐབས་ཀྱི་བགེགས་བར་ཞིག་ཡིན་ན་ཅི་འདྲའི་དགའ་
ཨང་། བདག་གིས་དེ་ལྟའི་ཚུལ་གྱིས་རང་ལ་སེམས་གསོ་བྱས། རང་ཤག་ཏུ་འབྱོར་ནས་ཞི་
བདེ་སླར་གསོ་བྱས་རྗེས་ཕྱོགས་ཡོངས་ལ་ཞིག་བཟོ་བྱའོ། །དེ་དུས་ཐམས་ཅད་སྐད་ཅིག་མར་
སྒྲུབ་ཐུབ་པ་སྟེ། བྱིས་སྒྲུང་དུ་དེ་ལྟའི་ཚུལ་གྱིས་བསྒྲུབས་པ་རྟག་ཏུ་ཐོས་པས་སོ། །འོན་ཏེ་
སེམས་གསོ་རིགས་འདི་བྱིས་སྒྲུང་གི་འཇིག་རྟེན་ཁོ་ནའི་ངང་ཚུལ་མིན་ནམ། ད་ནི་བྱ་བ་
ཐམས་ཅད་སྐད་ཅིག་མར་ལེགས་འགྲུབ་བྱུང་ན་ཅི་འདྲའི་དགའ་ཨང་། ནམ་རྒྱུན་བྱ་བ་
ལས་མཚམས་བཞག་སྟེ་ཕུག་ལམ་སྒང་ཉུལ་བའམ། ཅལ་སྒྲའི་འབྱུང་རྩ་འཚོལ་བ་ལས་
ཕན་འབྲས་ཟབ་བོ། །ཅལ་སྒྲའི་འབྱུང་རྩ་འཚོལ་རྒྱུ་ཤིན་ཏུ་སླ་སྟེ། རང་དགར་གནས་ཤིག་
བཙལ་ཏེ་རྣ་བ་བླག་ན་ཆོག་གོ །ལན་རེར་སྒྲ་མེད་པར་སྣང་ཞིང་། ཡུན་རིང་ལྷིང་འཇགས་
སུ་གནས་སོ། །དེ་ལྟའི་ཅལ་སྒྲ་རྣ་བར་ཐོས་ཐབས་མེད་པ་ཞིག་སྟེ། བདག་གིས་སྙིང་གའི་
འཕར་སྒྲ་ཁོ་ན་ཐོས་པས་སོ། །དུས་ཚོད་ཀྱི་འགྲོས་རིམ་ལྟར་རེས་གསལ་རེས་མོག་བརྒྱུད་
མཐར་ཅལ་སྒྲ་ཡལ་སོང་། དེ་ནས་བཟུང་རྣ་བ་བླག་མི་དགོས། བདག་གི་སེམས་པ་སྐྱིད་བྱུང་།
འཚོ་གསོན་གྱི་འདུན་པས་སྣང་བ་གང་སྐྱིད་དུ་གྱུར་ཅིང་། དབེན་འཇགས་ཀྱི་བདུད་རྩི་
352གཟུགས་འགྱུར་ཟིན་ཐོ།
ཆར་ལྟར་འབབ་ཀྱིན་འདུག བདག་གིས་གསར་རྟོག་འདིར་ཞིབ་བཤེར་བྱ་རྒྱུར་འཚུབ་ཆ་
མ་བྱས། ལར་ཡིད་རྟོན་རུང་བའི་མི་ཞིག་བཙལ་ཏེ་དེར་སེམས་གཏམ་མ་ལུས་པ་འཆད་
འདོད། དེའི་ཕྱིར་བདག་གིས་གྲོང་ཁྱེར་དུ་གོམ་སྟབས་བསྐྱར། བདག་ལ་ཚེ་གང་བཙལ་ནས་
རྙེད་པའི་འཚོ་བ་གསར་པའི་གསོན་ཤུགས་རྒྱས་སོང་། དེ་དུས་བཀྲེས་ལྟོགས་ཀྱིས་མནར་བ་
གཞི་ནས་རྟོགས་པས་ས་འོག་ཏུ་སྦས་པའི་འབྲུ་མཛོད་ལས་གང་འདོད་བླངས་ནས་བཟས།
སྤྱང་ཀི་ཁྲག་ལ་རྔམ་པ་ལྟར་མིད། ལྡད་ཀྱིན་ལྡད་ཀྱིན་ཡིད་རྟོན་གྱི་གནས་ལས་བྲལ་བའི་
ཡུལ་དེར་འཚོལ་རྟོག་བྱས་པའི་ཕན་འབྲས་ཅི་ཡིན་ལ་བདེན་དཔང་བྱས་ན་འདོད། བདག་
གིས་བྱ་བྱེད་འདིར་སྣང་འཇོག་མ་བྱས་མོད། རྣ་བ་བླག་པ་ཙམ་གྱིས་ཁ་ཐག་རིང་བའི་
གནས་ནས་ཅལ་སྒྲ་གྲག་བྱུང་། དེ་དུས་བཟས་པ་ཐམས་ཅད་ཕྱིར་སྐྱུག་ནས་ས་འོག་ཏུ་སྦས་
ཏེ་བྱ་བ་ལས་པར་བསྐྱོད་འདོད། འོན་ཏེ་བདག་གནས་གང་དུ་བགྲོད་དམ། ད་ནི་སེམས་པར་
གསལ་ཆ་ཅི་ཡང་མི་འདུག གནས་འགའ་ཞིག་ལ་བདག་མཁོ་བ་འདྲ་ལ། དེ་ལྟའི་གནས་
ཀྱང་ཤིན་ཏུ་མང་བ་འདྲ། འོ། བསྒྲུབ་བྱའི་བྱ་བ་ཅི་ཞིག་ལགས། བདག་གི་འགུལ་སྐྱོད་འདི་
ལྟར་བུལ་ན། ལས་གྲྭའི་དབུ་ཆེན་གྱི་ཚུགས་ཀ་མི་སྟོན་ཀ་མེད་ཨེ་ཡིན། རྟག་ཏུ་བྱ་བ་ཞིག་
ལས་ནས་མི་འགོར་བར་སླར་ཡང་གསར་པ་ཐོན་གྱི་འདུག ཅལ་སྒྲ་ཤུགས་ཆེར་གྲག་བྱུང་།
དྲག་པོ་དེ་ཙམ་མ་ཡིན། གནད་དོན་གྱི་རྩ་བ་སྒྲའི་ཡན་ལག་གི་ཕྲ་སྦོམ་ལས་བྱུང་བས་རིམ་
བཞིན་ཆེས་ཕྲ་མོར་གྱུར། མཐར་རྣས་བཟོད་ཐབས་མེད་པའི་གནས་སུ་གྱུར་སོང་། ཡང་ན།
ཁ་ཐག་ཉེ་རིང་ལས་ཀྱང་ཁྱད་པར་མཆིས་པ་སྟེ། ཇི་ལྟར་ཉེ་ན་དེ་ལྟར་ཇེ་གསལ་དུ་འགྲོ་
བཞིན་པའོ། །བདག་གིས་གྱང་ཁ་ནས་མཐོན་པོར་འགྱིངས་ཏེ་སྣང་ཚུལ་དེའི་མཇུག་འབྲས་
ཅི་ཡིན་ལ་བལྟས་པས། སྐད་ཅིག་མར་ས་ཕུག་ནི་ཕར་རྒོལ་དང་། འགོག་སྲུང་ཕྱིར་བསྐྲུན་
མེད་པའི་ཚོར་སྣང་དྲག་པོ་སྐྱེས། སྤྱིར་འགོག་སྲུང་གི་བློ་འདོད་བཅངས་མོད། འཚོ་བའི་
ཉམས་མྱོང་གིས་དབུལ་བས་ལན་སོང་། དེའང་ཕར་རྒོལ་གྱི་ཉེན་ཁ་དང་། དེ་ལས་བྱུང་བའི་
353འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
འགོག་སྲུང་གི་སྒྲིག་བཀོད་དག་བདག་ལ་བསམས་ན། འདི་ཀོ་ཐམས་ཅད་ཁ་ཐག་རིང་བའི་
མྱོང་སྣང་གི་རིགས་ཤིག་ཏུ་འགྱུར་གྱིན་འདུག ཡང་ན། ཁ་ཐག་རིང་པོ་མེད་ཀྱང་། གལ་ཆེ་
ཆུང་དང་། མྱུར་བུལ་གྱི་ཆ་ནས་ཞི་བདེའི་སྒྲིག་ཆས་ཀྱི་བླང་བྱ་དང་མ་མཐུན་ཚེ། ས་ཕུག་ཏུ་
སྒྲིག་བཀོད་སྔོན་ཐོན་ཅན་དུ་ཅི་ལྟར་བརྩི།
སྒྲིག་བཀོད་དུ་མ་ཞིག་ཐོག་མའི་འཆར་གཞིར་
མི་གནོད་པའི་ཆ་ནས་བསྐྲུན་ཆོག་མོད། རྒྱུ་མཚན་ཅི་ཡིན་མེད་པར་ད་བར་འགོར་སོང་། ལོ་
ངོ་དེ་དག་རིང་བདག་གིས་བདེ་སྐྱིད་ཀྱི་འཚོ་བར་རོལ།
བདེ་སྐྱིད་ཀྱི་སྣང་བས་བདག་གི་
ཚོར་བ་སྦྲིད་པ་སྟེ། བདེ་སྐྱིད་ཀློང་གི་བདེ་འཇགས་མེད་པའི་འཚོ་བ་ནི་ཅི་འདྲའི་སྙིང་པོས་
དབེན་པ་ཞིག་ཨང་།
ད་ལྟ་བསྒྲུབ་བྱའི་བྱ་བ་ཐོག་མ་ནི་འདི་ལྟར་ཏེ། ས་ཕུག་གི་འཛུགས་སྐྲུན་ངེས་པར་དུ་
འགོག་སྲུང་དང་། འགོག་སྲུང་གི་ནུས་པ་ཐོན་སྲིད་པའི་གནད་དོན་ཐད་རྟོག་ཞིབ་ཞིབ་ཕྲ་
བྱ་རྒྱུ་གང་ཞིག འགོག་སྲུང་དང་འབྲེལ་བའི་འཛུགས་སྐྲུན་གྱི་འཆར་གཞི་བཟོ་རྒྱུ་
དེའོ། །དེ་ནས་གཞོན་ནུ་ཞིག་ལྟར་སྐྱེ་སྟོབས་ཀྱི་དཔལ་འབར་བའི་སྒོ་ནས་བྱ་བར་གཞོལ་
དགོས། འདི་ནི་མི་ལས་ཐུ་མེད་ཀྱི་བྱ་བ་ཞིག་གོ །དེ་ལྟ་དེ་ལྟར་ཏེ། ཞར་བྱུང་གི་ཚུལ་དུ་སྨོས་
ན། མགོ་བརྩམས་པ་འཕྱིས་དྲགས་ཀྱང་། ཅི་ལྟར་ཡང་མི་ལས་ཐུ་མེད་ཀྱི་བྱ་བ་ཞིག་གོ །ད་
ལྡོག་ན་ཚེ་
ནས་བཟུང་ཚོད་ལྟའི་ཚུལ་གྱིས་གང་སར་ཁུང་བུ་འབྲུ་བའི་བྱ་བྱེད་སྤོང་དགོས།
གང་གི་དམིགས་ཡུལ་ཉག་གཅིག་སྟེ། ནུས་ཤུགས་ཡོད་རྒུས་བརྩམས་པའི་འགོག་སྲུང་ལ་
སྙིང་པོས་དབེན་ཏེ། ཉེན་ཁ་བསུ་བའི་ཚུལ་ལས་མ་འདས་སོ། །ལར་རི་བོང་གནམ་རྡིབ་ཀྱི་
དེ་ལྟའི་གླེན་པའི་ཚུགས་ཀས་ཉེན་ཁ་མ་བསུས་ཀྱང་། དུས་དང་རྣམ་པ་ཀུན་ཏུ་སེམས་པ་
ལྷོད་ལ་ཕོབ་ཐབས་མེད་དོ། །འོ། བདག་ནི་སྐད་ཅིག་མར་སྔར་གྱི་འཆར་གཞིར་རྟིང་ཁ་ལོན་
མི་བཏུབ་པར་གྱུར་སོང་། དེ་ལྟའི་འཆར་གཞིའི་གནས་ལུགས་ཟབ་ཀྱང་། དོན་དམ་དུ་སྨྲ་
བསམ་བརྗོད་འདས་ཀྱི་ཡུལ་ལས་མ་འདས། བདག་གིས་སླར་ཡང་བྱ་བ་ལས་མཚམས་
354གཟུགས་འགྱུར་ཟིན་ཐོ།
བཞག་སྟེ་རྣ་བ་བླག་མི་འདོད། སྐབས་འདིར་བདག་གིས་ཅལ་སྒྲ་ཇེ་མཐོར་གྱུར་པ་རྟོགས་མི་
འདོད། སྤྱིར་བདག་གིས་ཡོད་ཚད་དོར་ཏེ་སེམས་པ་རྣལ་དུ་ཕབ་ཚེ། བདག་ནི་སྡུག་བསྔལ་
དང་བྲལ་བའི་བདེ་བའི་དབང་པོ་ཉག་གཅིག་གོ །བདག་གིས་ཕུག་ལམ་དེད་ནས་ཁ་ཐག་
རིང་བའི་གནས་སུ་སླེབས། ཕྱི་རོལ་ནས་འཁོར་ཏེ། ད་བར་གནས་དེར་ལྟ་བར་མ་བསྐྱོད།
བདག་གི་ལག་པའི་སྡེར་མོའང་ད་བར་མ་ཕྲད། གནས་དེའི་ལྷིང་འཇགས་ཀྱིས་བདག་ལ་
སྒུག་ཡོད་ངེས། བདག་ནི་གནས་དེར་སླེབས་མ་ཐག་ཚོར་བ་ཟ་ཟིར་གྱུར་པ་སྟེ། གནས་དེར་
འགྲེང་མི་འདོད་ཅིང་། འཚུབ་ཆ་དང་བཅས་བསྐྱོད་ཀྱང་མི་འདོད། བདག་གིས་ཡེ་ནས་
རྟོགས་ཐབས་བྲལ་སོང་། བདག་གིས་ཡང་སྙིང་ཅི་ཞིག་འཚོལ་བཞིན་ཡོད་ཨང་། ཡང་ན།
དུས་འགྱངས་བྱ་རྒྱུའི་ཕྱིར་ཡང་ཡིན་སྲིད། བདག་གིས་ཆུ་བལ་གྱི་འོག་ནས་མིག་གིས་
བལྟས་ཤིང་། རྣ་བས་བླག་ན། བདག་གིས་ཉན་འདོད་ཅིང་། ལྟ་འདོད་པའི་འདུན་མ་དེས་
སེམས་པ་བདེ་བས་མྱོས་སྲིད། དེ་ལྟར་ཕག་ནས་རྣ་བ་བླག་ཀྱང་། གྲག་འགུལ་ཅི་ཡང་མི་
འདུག གནས་དེ་ནི་མི་སེམས་ལྷོད་ལ་ཕོབ་བྱེད་ཀྱི་གནས་ཤིག་སྟེ། ཕྱི་རོལ་ནས་སུས་ཀྱང་
བདག་གི་ས་ཕུག་ལ་སྣང་འཇོག་མི་བྱེད། ཐམས་ཅད་ཀྱིས་བདག་དང་འབྲེལ་བ་མེད་པའི་བྱ་
བ་ཤ་སྟག་ལས་བཞིན་པའོ། །འདི་ནི་བདག་གི་རྩོལ་བ་ལྡབ་བརྒྱའི་བྱས་འབྲས་ཤིག་ཀྱང་
ལོས་ཡིན། ད་ལྟ་ཆུ་བལ་གྱི་གམ་དུ་ཆུ་ཚོད་ཁ་ཤས་འགོར་མོད། ཅལ་སྒྲ་ཅི་ཡང་ཐོས་མི་
བཏུབ་ན། བདག་གི་ས་ཕུག་གི་སྒོ་ནི་ཐུན་མོང་མ་ཡིན་པ་གང་ཞིག ས་ཕུག་ནང་རོལ་གྱི་
གནས་བབ་དང་ལྟོས་བཅས་སུ་གྱུར་པ་ཞིག་གོ །དེ་ལྟར་སྔར་གྱི་ཉེན་ཁ་ཆེ་བའི་གནས་དེ་ཞི་
བདེའི་ཕ་སར་གྱུར་ཅིང་། གྲོང་ཁྱེར་ནི་ཅ་ཅོ་འུར་ཟིང་ཀློང་གི་འཛམ་གླིང་དང་། དེའི་ཉེན་
ཁའི་གཟེབ་ཏུ་ཚུད་དོ། །ཁྱད་པར་དུ་བློ་ཕམ་གྱི་ཡུལ་དུ་གྱུར་པ་ནི་དོན་དམ་དུ་གནས་དེར་
ཞི་བདེ་མེད། གནས་དེར་འཕོ་འགྱུར་ཅི་ཡང་བྱུང་མེད། དབེན་ཅག་ཡིན་ནའང་འདྲ། འུར་
ཟིང་ཡིན་ནའང་འདྲ། ཉེན་ཁ་ནི་སྔར་བཞིན་ཆུ་བལ་གྱི་སྒང་ན་བུན་ལྟར་དཀྲིགས་སོ། །འོན་
355འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཏེ་བདག་ནི་ཉེན་ཁར་ཚོར་སྣང་ཅི་ཡང་མི་འདུག འདི་ནི་བདག་གིས་བློ་རྩེ་གཅིག་གིས་རྣ་
བ་གྱང་ལ་བླག་དྲགས་པས་ཀྱང་ཡིན་སྲིད། བདག་གིས་བློ་རྩེ་གཅིག་ཏུ་སྒྲིམ་མམ། ཅལ་སྒྲ་
ཇེ་མཐོ་ནས་ཇེ་མཐོར་བདག་དང་ཁ་ཐག་ཇེ་ཉེར་གྱུར་སོང་། འོན་ཏེ་བདག་གིས་ཕར་ཚུར་
བགྲོད་ཀྱིན་ཕུག་ལམ་གྱི་སྒོའི་གམ་དུ་འབྱོར། དེ་ནས་ཆུ་བལ་གྱི་འོག་ཏུ་ཉལ། ཚུལ་དེ་ནི་
རང་ཤག་མ་ལུས་པ་ཅལ་སྒྲར་བྱིན་པའི་ཚུལ་ལས་མ་འདས། ད་ནི་གནས་འདིར་ངལ་གསོ་
ཅུང་ཙམ་བརྒྱབ་ན་བློ་ཁ་ཡོངས་སུ་ཚིམ་སྲིད། བདག་གིས་རང་ཤག་ཅལ་སྒྲར་བྱིན་ནམ། འོ་
ན། བདག་གིས་ཅལ་སྒྲར་བསམ་ཚུལ་གསར་པ་ཞིག་བཅངས་སམ། ཅལ་སྒྲ་འདི་ནི་སྲོག་
ཆགས་ཆུང་ངུས་ས་ཕུག་འབྲུ་དུས་གྲག་པའི་སྒྲ་མ་ཡིན་ནམ། འདི་ནི་བདག་གི་ཡོངས་
གྲགས་ཀྱི་བསམ་ཚུལ་གསར་པ་བྱ་བ་དེ་ཨེ་ཡིན། དེ་ལྟའི་བསམ་ཚུལ་བདག་གིས་ད་དུང་
དོར་མེད་པ་འདྲ། ཅི་སྟེ་ཅལ་སྒྲ་དེ་ནི་སྦུ་གུ་དེ་དག་ལས་གྲག་པ་མིན་ཡང་། ངེས་པར་དུ་དེ་
དག་དང་ལྷན་ཅིག་བྱེད་རྐྱེན་གྱི་འབྲེལ་བ་ལྡན་པ་སྨོས་ཅི་དགོས། ཅི་སྟེ་དེ་དག་དང་འབྲེལ་
བ་ཅི་ཡང་མེད་ཚེ། སྐྱོན་མཚང་ཕྲ་མོ་འབྲུ་བྱེད་ཀྱི་གནས་ཀྱང་མེད་པ་བདེན་དཔང་ལོས་
ཐུབ། དེའི་ཕྱིར་ནམ་ཞིག་སྐྱོན་མཚང་ལྷངས་ལ་འབུད་རྒྱུ་ངང་སྒུག་བྱ་རྒྱུ་ལས་ཐབས་གཞན་
ཅི་ཡང་མེད་སྲིད། མཐོང་ཆོས་སུ་གྱུར་པའི་སྣང་ཚུལ་དེ་དག་ལ་མི་རྣམས་ཀྱིས་རྟོག་བཟོ་ཅི་
ཡང་བྱས་ཆོག དཔེར་ན། ཁ་ཐག་རིང་བའི་གནས་ཤིག་ཏུ་ཆུ་བོ་བཞུར་ཞིང་། བདག་གིས་
ཐོས་པ་ནི་ཅལ་སྒྲ་སྟེ། ཆུ་ཐིགས་ཀྱི་ཅལ་སྒྲའོ་ཞེས་པ་ལྟ་བུའོ། །འོན་ཏེ་བདག་ལ་དེ་ལྟའི་
ཉམས་མྱོང་ཅི་ཡང་མེད་པས་གནས་སྐབས་གླེང་བར་མི་བྱའོ། །ས་འོག་གི་ཆུ་ནི་བདག་གིས་
ཐོག་མ་ཉིད་ནས་རྙེད་ཅིང་། སྐད་ཅིག་མར་བཀག་པས་དུས་ཕྱིས་བྱེ་སའི་ཀློང་ནས་སླར་
ཡང་རྙེད་རེ་སྐན། དེའི་ཕྱིར་གནས་སྐབས་གླེང་བར་མི་བྱའོ། །གང་ལགས་ཤེ་ན། དེ་ནི་ཅལ་
སྒྲ་ཙམ་ལས། ཆུ་ཐིགས་བྲག་རྡོར་རྡེབ་བཞིན་པའི་ཅལ་སྒྲ་མ་ཡིན་པས་སོ། །འོན་ཏེ་རང་
ཉིད་ཀྱི་ལྷིང་འཇགས་སྲུང་ཕྱིར་ཡར་སྐུལ་བྱས་ན་ཕན་ཡོན་ཤིན་ཏུ་བཟང་ངོ་། །སྤྱིར་རྟོག་
356གཟུགས་འགྱུར་ཟིན་ཐོ།
བཟོ་ནི་ནམ་ཡང་མི་ཉམས་མོད། དོན་དམ་དུ་བདག་གི་བསམ་ཚུལ་རྣལ་མ་སྟེ། རང་ཉིད་ཅི་
ནས་ཀྱང་ཁས་མི་འཆེས་ཀྱང་། ཅལ་སྒྲ་དེ་ནི་སྲོག་ཆགས་གཅིག་གིས་གྲག་པའི་ཅལ་སྒྲ་
ཡིན་པ་གང་ཞིག སྲོག་ཆགས་དུ་མའམ། སྲོག་ཆགས་ཆུང་ངུས་གྲག་པ་མིན། ལྡོག་སྟེ་སྲོག་
ཆགས་ཆེན་པོའི་རིགས་ཀྱི་ང་རོའོ། །ཡང་ན། དེ་ལྟར་མིན་ཡང་སྲིད། དེ་ནི་གནས་གང་རུང་
ནས་ཐོས་ཤིང་། སྒྲིམ་ལྷོད་རན་པ་གང་ཞིག ཉིན་མཚན་རྟག་ཀུན་ཏུ་རང་བཞིན་དང་
བཅས་གྲག་གོ །དེ་ལྟ་དེ་ལྟར་ཏེ། བདག་གིས་ཐོག་མར་དེ་ནི་སྲོག་ཆགས་ཆུང་ངུའི་སྒྲར་
འཁྲུལ་ལོ། །ད་ལྟ་བདག་གིས་ས་ཕུག་འབྲུ་དུས་དེ་དག་གི་རྩ་བ་ཅི་ཡིན་རྙེད་སྲིད་མོད།
ཐམས་ཅད་ངལ་བ་འབྲས་མེད་དོ། །འགྲེལ་བཤད་ཀྱི་ཡུལ་དུ་གྱུར་པ་ཉག་གཅིག་ནི་དེ་ལྟའི་
སྲོག་ཆགས་ཆེན་པོའི་རིགས་ཡོད་པར་ཁས་འཆེས་དགོས། ཡང་ན། དེ་ལྟའི་འགྲེལ་བཤད་
དང་འགལ་བ་ལྟག་སྤྲོད་དུ་གྱུར་པའི་ཤོད་ཚུལ་ཡང་མཆིས་སྲིད་པ་སྟེ། འགྲེལ་བཤད་རིགས་
འདིས་གོང་སྨོས་ཀྱི་སྲོག་ཆགས་མེད་པར་རིགས་བསྒྲེ་ཐུབ་པ་གང་ཞིག རྟོག་བཟོའི་ས་
མཚམས་ལས་བརྒལ་ཏེ་ཐོས་པ་ཙམ་གྱིས་སྐྲག་སྣང་སྐྱེ་ཡང་སྲིད་པས་སོ། །དེའི་ཕྱིར་བདག་
ནི་ཤོད་ཚུལ་རིགས་འདིར་ངོ་རྒོལ་བྱ་འདོད་ཅིང་། རང་གཞན་ཕུང་བྱེད་ཀྱི་རྫུན་གཏམ་
རིགས་འདིར་དག་འབུད་ཀྱང་བྱ་འདོད། དུས་ཡུན་རིང་པོར་བདག་གི་བསམ་ཚུལ་འགྱུར་
མི་བཏུབ་པས་ཁ་ཐག་རིང་བའི་ས་ནས་ཀྱང་ཅལ་སྒྲ་དེ་ཐོས་ཐུབ། དེ་ནི་སྲོག་ཆགས་རིགས་
འདིས་སྐད་ཅིག་མར་བྱ་བ་བརྩམས་པའི་སྒྲ་སྟེ། མི་རྣམས་ཕྱི་རོལ་དུ་འཆམ་འཆམ་བྱེད་
དུས་ཀྱི་མྱུར་ཚད་ལྟར་ས་ཕུག་བྲུས་ཤིང་། ས་གཞི་ཡམ་ཡོམ་དུ་འདར་རོ། །རྣོ་གཟོང་གིས་
ཕུག་ཟིན་ཡང་། ཤུལ་དུ་འདར་ཡོམ་གྱི་སྒྲ་ལྷག་མ་ལུས་པ་ལྟར་ཐོས་ཤིང་། ཐོས་ཚུལ་ཡང་
གནས་གང་ནས་ཀྱང་གཅིག་མཚུངས་ལས་མ་འདས་སོ། །གཞན་ཡང་སྲོག་ཆགས་དེས་
བདག་གི་ཕྱོགས་སུ་འབྲུ་བཞིན་པ་མིན་ན་ཅལ་སྒྲའི་མཐོ་དམར་འགྱུར་བ་ཅི་ཡང་མི་འདུག
ཕལ་ཆེར་གང་དེར་འཆར་གཞི་ཞིག་ཡོད་པ་འདྲ་མོད། བདག་གིས་ཅི་ལྟར་རྟོགས་ནུས།
357འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྲོག་ཆགས་དེས་བདག་གི་གནས་བབ་ཤེས་མིན་ཁ་ཚོན་གཅོད་དཀའ་མོད། བདག་གིས་
བསམས་ན། དེས་ཁོ་ར་ཁོར་ཡུག་ཏུ་སྐོར་བ་རྒྱག་གིན། བདག་གིས་ལྟ་ཞིབ་ཀྱི་མགོ་བརྩམས་
པ་ནས་ད་བར་ས་ཕུག་ལ་སྐོར་བ་གྲངས་ལས་འདས་པ་བརྒྱབ་ཡོད་ངེས། སྒྲའི་རིགས་ཏེ།
འུར་སྒྲ་འམ། ཅལ་སྒྲ་གྲག་པས་བདག་ལ་བསམ་ཚུལ་སྣ་མང་སྐྱེས་སོ། །བདག་གིས་རང་ཉིད་
ཀྱི་ཐབས་ལ་བརྟེན་ཏེ་ས་ཕུག་འབྲུ་བའམ། རྐོ་དུས་རྣ་བ་བླག་ནས་ཉན་པ་དང་ཡེ་ནས་མི་
འདྲ། བདག་གིས་ཅལ་སྒྲ་རིགས་འདིར་སྡོམ་ཚིག་འདི་ལྟར་འགོད་འདོད་པ་སྟེ། སྤྱིར་སྲོག་
ཆགས་ཀྱིས་སྡེར་མོ་མ་ཡིན་པ་གང་ཞིག ཁ་དང་། སྣ་སྤྱད་ནས་ས་ཕུག་འབྲུའོ། །ལར་ནུས་
ཤུགས་ཅི་ཡིན་རྣོ་ངར་གྱི་ཆ་ཇི་ལྟར་ལྡན་མིན་གྱིས་ཤིན་ཏུ་རྟོགས་སླའོ། །དེས་སྣ་ས་འོག་ཏུ་
ཤེད་ཀྱིས་བྲུས་ཏེ་ས་རྡུལ་ཆེན་པོ་བསླངས་པ་བདག་གིས་མཐོང་མོད། སྐབས་དེར་ཅལ་སྒྲ་ཅི་
ཡང་ཐོས་མ་བྱུང་། དེ་ནི་བར་མཚམས་ཤིག་ཡིན་མོད། སླར་མུ་མཐུད་བྲུས་ཤིང་། དབུགས་
ཤེད་ཀྱིས་རྔུབ་སོང་། དེ་ལྟའི་དབུགས་འབྱིན་རྔུབ་ལས་སྒྲ་མི་སྙན་པ་ཐོས་བྱུང་། དེ་ནི་ནུས་
ཤུགས་རྩལ་དུ་བཏོན་པ་གང་ཞིག འཚུབ་ཆས་བསྣད་ཀྱིན་པའི་ངལ་རྩོལ་གྱི་སྤྲོ་སྣང་གིས་
ཀྱང་ཡིན་སྲིད། བདག་གིས་རྣ་བ་བླག་པ་ཙམ་གྱིས་ཅལ་སྒྲ་གཉོམ་པོར་གྱུར་སོང་། གང་དེའི་
ངལ་རྩོལ་ལ་མི་དུབ་པའི་ནུས་པར་བདག་གིས་གོ་བ་ལེན་མི་བཏུབ། ཡང་ན། དེ་ནི་སྐད་
ཅིག་མའི་ངལ་གསོའི་བར་མཚམས་ཀྱིས་སེམས་པར་བདེ་བ་ཐོབ་བམ་ཅི་ཡིན་འཕྱང་མོ་
ཉུག འོན་ཏེ་གང་དེར་ངལ་གསོའི་བདེ་བ་འཐོབ་མི་དགོས་པ་འདྲ་སྟེ། དེས་ཉིན་མཚན་
ལྟོས་མེད་ཀྱིས་འབྲུའོ། །ཐོག་མཐའ་བར་གསུམ་དུ་སྟོབས་ཤུགས་ལྡབ་བརྒྱར་ལྡན་ནོ། །རྣམ་
རིག་གྲུང་གྲུང་པོའོ། །དེ་ལྟར་བློ་རྩེ་གཅིག་གིས་རང་གི་འཆར་གཞི་ལེགས་འགྲུབ་འདོད་པ་
གང་ཞིག དེ་ལྟའི་ནུས་པ་ཡང་ཆ་རྫོགས་པར་ལྡན་ནོ། །བྱེད་པོ་ལྷག་བསམ་ཅན་ཏེ། བདག་
ལ་དེ་ལྟའི་དགྲ་བོ་མཆིས་པ་སྨྲ་བསམ་བརྗོད་འདས་ཀྱི་ཡུལ་དུ་གྱུར་སོང་། ཨོ། དགྲ་བོ་སྟོབས་
ལྡན་དེའི་ཁྱད་ཆོས་མ་གླེང་ན་ཆོག་གམ། ད་ལྟ་འབྱུང་བཞིན་པ་ནི་བདག་གིས་རྣམ་པ་ཀུན་
358གཟུགས་འགྱུར་ཟིན་ཐོ།
ཏུ་འཆང་བཞིན་པའི་སེམས་ཁྲལ་ལམ། ནམ་ཞིག་ཁ་གཏད་གཅོག་བྱེད་ཀྱི་སྟ་གོན་གྱི་
རིགས་ཤིག་སྟེ། མི་ཞིག་གམ་དུ་བཅར་བྱུང་། བློ་ཡུལ་ལས་འགོངས་པ་ནི་བདག་ཅིའི་ཕྱིར་
དུས་ཡུན་རིང་པོ་འགོར་ཡང་། ཐམས་ཅད་ཞི་བདེ་ལྷིང་འཇགས་སུ་གནས་ཤིང་། འཚོ་བ་
སྐྱིད་པོར་རོལ་བཞིན་པ་དེའོ། །སུ་ཞིག་གིས་དགྲ་བོར་ཁ་ལོ་སྒྱུར་གྱིན་ཡོད་དམ། དེ་དག་
བདག་གི་སྡོད་ཤག་ནས་བཀྱེས་ཏེ་ཁ་ཐག་རིང་བའི་ཕུག་ལམ་གྱི་ཁུགས་པར་བསྐྲད་དམ།
ཅིའི་ཕྱིར་འདི་ལྟའི་དུས་ཡུན་རིང་པོར་བདག་ལ་སྲུང་སྐྱོབ་བྱས་སམ། ཡང་ན། བདག་ལ་ད་
ལྟ་འདི་ལྟའི་འཇིགས་སྐུལ་བྱ་བའང་ཅིའི་ཕྱིར། དེ་ལྟའི་ཉེན་ཁ་དང་བལྟོས་ན།
བདག་གིས་
ཐོག་མཐའ་བར་གསུམ་དུ་སེམས་བཞིན་པའི་ཉེན་ཁ་བྱ་བ་གླེང་རིན་ཡེ་ནས་མི་འདུག ས་
ཕུག་གི་བདག་པོ་ཞིག་གི་ཆ་ནས་བསམས་ན། བདག་ལ་ཚུར་རྒོལ་བ་སུར་ཡང་འཐབ་བྱེད་
ཀྱི་སྟོབས་ཤུགས་འདང་ངེས་ཤིག་ཨེ་ཡོད། བདག་ལྟ་བུའི་བློ་དཀྱེལ་ཡངས་ཤིང་། གཉོམ་ཆུང་
བའི་འཛུགས་སྐྲུན་པ་ཞིག་གི་ངོས་ནས་བསམས་ན། སྒམ་ཚུགས་ཅན་གྱི་ཚུར་རྒོལ་བ་གང་
ཞིག་འགོག་བྱེད་ཀྱི་ནུས་པ་ཤིན་ཏུ་ཕྲ་བ་ལོས་རྟོགས། བདག་ལ་བདག་པོ་ཡིན་སྙམ་པའི་
བདེ་བས་དཔའ་སྤོབས་སྐྱེ་མོད། ས་ཕུག་གི་གཉོམ་ཆུང་གིས་སེམས་པ་འཚུབ་ཆས་བསྣད་
འོངས། ཅི་སྟེ་ས་ཕུག་ལ་གནོད་པ་ཐེབས་ན། རང་ཉིད་ཀྱི་དབང་པོའི་ཡན་ལག་བཅད་པ་ལྟ་
བུའི་སྡུག་གིས་བསྣད་དོ། །དེ་ལྟ་དེ་ལྟར་ཏེ། ཐོག་མ་ནས་དོན་དེར་སྔོན་དཔག་ལེགས་པོ་ཞིག
བྱ་བ་ལས་རང་ཉིད་ཀྱི་འགོག་སྲུང་ཁོ་ནར་ཞིབ་འདང་བྱ་མི་ཉན། བདག་གིས་དེ་སྔོན་དེའི་
ཐད་བརྩམས་པའི་བྱ་བ་ཐམས་ཅད་ཆོ་མེད་ཤ་སྟག་ལས་མ་འདས་ན། ས་ཕུག་གི་འགོག་
སྲུང་ལ་ཞིབ་འདང་བྱ་རྒྱུ་ཉིང་དགོས་སོ། །ཁྱད་པར་དུ་སྟ་གོན་གྱི་བྱ་བ་སྟེ། མི་ཞིག་གིས་ཚུར་
རྒོལ་བྱེད་དུས་ས་ཕུག་གི་གྲུབ་ཆ་རེ་རེ་བཞིན་ཡུན་ཐུང་ནང་ས་འདམ་གྱིས་བཀག་སྟེ་ཉེན་
ཁ་ཅུང་ཕོག་པའི་ཕུག་ལམ་གྱི་གྲུབ་ཆ་ནས་ཁ་ཕྲལ་དགོས། ས་འདམ་འབོར་ཆེན་གྱིས་
བཀག་པའམ། ཡང་ན། དེ་ལྟའི་བྱ་བྱེད་རླབས་ཆེན་གྱིས་ལེགས་བྱས་འབྲས་བུར་སུས་ཀྱང་
359འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕག་ཏུ་ས་ཕུག་ཡོད་པ་ནམ་ཡང་རྟོགས་ཐབས་བྲལ་ལོ། །ད་དུང་ས་འདམ་གྱིས་ཕུག་ལམ་
བཀག་ན་ལྐོག་ཏུ་ས་ཕུག་སྦེད་ཐུབ་པ་གང་ཞིག ཚུར་རྒོལ་བའང་དུར་འཇུག་བྱ་ནུས་སོ། །
བདག་གིས་ད་བར་བྱ་བ་གང་ཞིག་རྩོམ་འདོད་ཀྱང་། གོ་རིམ་རིམ་ཅན་གྱིས་མ་བསྒྲུབས་པ་
གང་ཞིག བུ་ཆུང་ཞིག་དང་འདྲ་བ་སྟེ། བྱིས་པའི་ལོ་ཟླའི་མཚར་སྣང་གིས་རིམ་བཞིན་ནར་
སོན་པ་ཙམ་མོ། །ཐ་ན། ཉེན་ཁ་ཐམས་ཅད་བྱིས་པའི་རོལ་རྩེད་དུ་སོམས་ཤིང་། དོན་དམ་
པའི་ཉེན་ཁར་ཡང་སྒམ་ཚུགས་སྒོས་ཞིབ་འདང་ཅི་ཡང་མ་བྱས། ཅི་ལྟར་ཡང་གནས་ཚུལ་
ཅི་རིགས་ཀྱིས་རྒྱུན་ཆད་མེད་པར་ཐ་ཚིག་བསྒྲགས་རུང་།
བྱས་ཏེ་ནམ་ཡང་དུས་ལྟར་སྒྲུབ་མ་མྱོང་ངོ་། །
བྱ་བ་ཐམས་ཅད་འགོར་འགྱངས་
མིག་སྔར་ད་ལྟའི་གནས་ཚུལ་ཐབས་རྡུགས་འདི་འདྲ་ཡེ་ནས་འཕྲད་མ་བྱུང་། འོན་ཏེ་
ས་ཕུག་ཐོག་མར་འབྲུ་དུས་ཀྱི་གནས་སྐབས་སུ་འཕྲད་སྲིད་པའི་བགེགས་བར་ཐེངས་མང་
ཕྲད་བྱུང་། ཁྱད་པར་འབྱེད་ཆོས་ནི་དེ་དུས་ས་ཕུག་ཐོག་མར་འབྲུ་སྒང་ཡིན་པ་གང་ཞིག
བདག་ནི་ལས་དང་པོ་བ་ཞིག་ཡིན་པས་ཕུག་ལམ་དང་པོ་དང་། ཕུག་ལམ་གྱི་སྒོའི་འཆར་
འགོད་ལ་ཐོག་མའི་བློས་བསླངས་བྱུང་བ་དེའོ། །བདག་གིས་ཐང་ཆེན་ཆུང་ངུ་ཞིག་བྲུས་
མོད། གཞི་རྒྱ་ཆེ་ཆུང་དང་། རྩིག་པའི་སྲབ་མཐུག་གི་ཇུས་འགོད་རྦད་དེ་ཕམ་ཉེས་སུ་གྱུར་
ཏོ། །མདོར་ན། འདི་ཀོ་ཐམས་ཅད་དེ་ལྟའི་ཚུལ་གྱིས་མགོ་བརྩམས་ཤིང་། དེ་ནི་ཚོད་ལྟ་ཡིན་
པ་གང་ཞིག ཡིད་མི་ཚིམ་ན་དོར་ཡང་ཆོག་པའི་བྱ་བ་ཆོ་མེད་ཅིག་ཏུ་བརྩིས་ན་ཆོག་གོ །
བདག་ལ་དེ་ལྟའི་བྱ་བ་ཞིག་ཕྲད་མྱོང་བ་སྟེ། ངལ་གསོའི་གནས་སྐབས་སུ་ཁོམ་པ་ཡོད་ཚད་
ཆུད་འཛའ་ཞིང་། བར་གླགས་དེར་ས་ཕུང་གི་གཏོས་སུ་བདེ་བར་ཉལ་དུས་གློ་བུར་དུ་ཐག་
རིང་ནས་ཅལ་སྒྲ་གྲག་བྱུང་། བདག་ལྟ་བུར་བསམས་ན། དེ་ལྟའི་ཅལ་སྒྲ་ཐོས་རིམ་བཞིན་
འཇིགས་སྐྲག་ལྟ་ཅི། དོན་དམ་དུ་མཚར་སྣང་གི་ཡུལ་ལས་མ་འདས། བདག་གིས་བྱ་བ་
ལས་མཚམས་བཞག་སྟེ་རྣ་བ་གླན་གྱིན་ནམ་ཡང་བླག་འདོད། སྤྱིར་ཆུ་བལ་གྱི་འོག་ཏུ་ཉུལ་
360གཟུགས་འགྱུར་ཟིན་ཐོ།
ཞིང་། གནས་དེར་ཉལ་ནས་རྣ་བ་བླག་མི་དགོས་པ་སྟེ། གནས་འདི་ནས་ཐམས་ཅད་ཐོས་
ཐུབ་ཅིང་། བདག་གིས་བསམས་ན། ས་ཕུག་འབྲུ་བཞིན་པའི་སྒྲ་སྟེ། བདག་གིས་འབྲུ་བའི་
ཚུལ་ལྟར་སྒྲ་ཤིན་ཏུ་གཉོམ་པོར་གྲག་གོ །བདག་དང་ཁ་ཐག་ཉེ་མིན་ཚོད་དཔག་ཅི་ཡང་
མི་བཏུབ། དེའི་ཕྱིར་བདག་རེ་ཞིག་འཚུབ་ཆས་བསྣད་ཀྱང་། ནམ་རྒྱུན་ལྟར་སེམས་རྣལ་
དུ་ཕབ་ཅིང་། ཞི་བདེའི་སྣང་བས་བསླད་བྱུང་། བདག་གིས་བསམས་ན། ཡང་ན། བདག་
ཕ་རོལ་པོའི་ས་ཕུག་ཏུ་འབྱོར་བ་ཨེ་ཡིན། དེའི་བདག་པོས་ཀྱང་བདག་གི་ཕྱོགས་སུ་ས་
ཕུག་འབྲུ་བཞིན་པ་མིན་ནམ། ཅི་སྟེ་བདག་གི་བསམ་ཚུལ་འདི་མངོན་སུམ་བསྙོན་མེད་
ཡིན་ན། བདག་སྐད་ཅིག་མར་གནས་འདི་ནས་ཁ་བྲལ་ཏེ་གནས་གཞན་དུ་བསྐྱོད་ནས་
ལས་གྲྭ་སྤེལ་དགོས། ཅིའི་ཕྱིར་ཞེ་ན། བདག་གིས་ད་བར་སུ་ལའང་བཙན་འཛུལ་དང་།
ཕར་རྒོལ་གྱི་བསམ་ངན་བཅངས་མ་མྱོང་བས་སོ། །འོན་ཏེ་བྱ་བ་ཐམས་ཅད་རྟེན་འབྲེལ་
ལས་འདའ་མི་སྲིད་པ་གང་ཞིག བདག་ད་དུང་ཡང་ན་སོ་ཕྲ་ཞིང་། རང་ཤག་ས་ཕུག་
ཏུ་མ་བཅོལ་ན། བདག་གིས་ད་དུང་ཞི་བདེ་ལྷོད་འཇགས་ཀྱི་ངང་ཚུལ་སྐྱོང་ཐུབ་བོ། །ཅི་
སྟེ་གནས་དེའི་བདག་པོས་ཕར་ཕྱོགས་ནས་བདག་གིས་བྲུས་པའི་ཅལ་སྒྲ་ཐོས་ཚེ། དེས་
ཀྱང་བདག་གི་ཕྱོགས་སུ་འབྲུའམ། ཡང་ན། ལྡོག་སྟེ་ཁ་ཕྱོགས་བསྒྱུར་རམ། འདི་ནི་ཁ་
ཚོན་གཅོད་དཀའ། གང་དེས་དེ་ལྟའི་བྱ་བྱེད་བརྩམས་ཚེ། དེའང་བདག་གིས་ངལ་གསོའི་
ཁོམ་པར་དམིགས་ཡུལ་དོར་བའི་རྐྱེན་ནམ། ཡང་ན། གང་དེས་རང་གི་འཆར་གཞིར་
འགྱུར་བ་བཏང་བས་ཀྱང་ཡིན་སྲིད། འོན་ཏེ་ཅལ་སྒྲ་ཇེ་མཐོར་གྱུར་སོང་། ཕལ་ཆེར་བདག་
གི་གམ་ནས་འབྲུ་བཞིན་པའི་ངང་ཚུལ་ལྟར་རོ། །དེ་དུས་བདག་ནི་ན་སོ་ཕྲ་བས་གང་དེ་གློ་
བུར་དུ་ས་འོག་ནས་ཐོན་ཡང་། མི་དགའ་བའི་རྣམ་འགྱུར་ཅི་ཡང་འཆང་མི་སྲིད། དེ་ལྟར་
ལགས་མོད། གནས་ཚུལ་ཅི་ཡང་མ་ཐོན་པ་སྟེ། འབྲུ་བའི་ཅལ་སྒྲ་རིམ་བཞིན་གཉོམ་པོར་
གྱུར་སོང་། རྣ་བ་བླག་ཚེ་ཁ་ཕྱོགས་བསྒྱུར་ནས་འབྲུ་བཞིན་པའི་ངང་ཚུལ་ལས་མ་འདས།
361འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
ཕལ་ཆེར་བདག་དང་ཁ་ཕྱོགས་ལྡོག་སྟེ། ཁ་ཐག་རིང་བའི་གནས་སུ་འབྲུ་བཞིན་པ་དང་
འདྲའོ། །བདག་གིས་སླར་ཡང་ངལ་རྩོལ་གྱི་མགོ་མ་བརྩམས་པར་ཁ་རོག་གེར་རྣ་བ་བླག་
ནས་ཡུན་རིང་འགོར་སོང་། མཐར་ཐ་ཚིག་ནན་པོ་བསྒྲགས་མོད། བདག་གིས་སེམས་པ་
ལྷོད་དུ་ཕབ་པས་ལས་གྲྭའི་འཆར་འགོད་ལ་ལྡོག་ཕྱོགས་ཀྱི་ནུས་པ་ཅི་ཡང་མ་ཐོན།
དུས་དེ་ནས་ད་ལྟའི་བར་བདག་ནི་དར་མའི་དུས་སྐབས་སུ་སོན། འོན་ཏེ་དེ་ལྟའི་ལོ་
ཟླར་གནས་ཚུལ་ཅི་ཡང་མ་ཐོན་པ་འདྲ། ངལ་རྩོལ་སྐབས་བདག་གིས་རྟག་ཏུ་ཡུན་རིང་
ངལ་གསོ་བརྒྱབ། དེ་ལྟར་རྣ་བ་གྱང་ལ་གླན་ནས་བླག དེ་དུས་འབྲུ་མཁན་གང་དེའི་བསམ་
ཚུལ་གསར་པ་སྟེ། སླར་ཡང་བདག་གི་ཁ་གཏད་ནས་བྲུས་བྱུང་། གང་དེ་ལྗོངས་རྒྱུ་བྱེད་ཀྱིན་
ཚུར་འཁོར་རོ། །ཁོས་བསམས་ན། དེ་ལྟའི་གནས་སྐབས་སུ་བདག་གིས་ཁོར་བསུ་བ་ཞུ་བྱེད་
ཀྱི་ཁོམ་པ་མང་པོ་སྤྲད་ཡོད་སྙམ་མོ། །བདག་གིས་བསམས་ན། སྟ་གོན་ལེགས་སྒྲིག་གི་བྱ་བ་
བརྩམས་པ་སྔར་དང་མི་མཚུངས། ས་ཕུག་ལའང་ཉེན་ཟོན་གྱི་སྒྲིག་བཀོད་ཉམས། བདག་ནི་
ད་ལྟ་ལས་དང་པོ་བ་མིན་པ་གང་ཞིག ལས་གྲྭའི་དབུ་ཆེན་ཞིག་གོ །དེའི་ཕྱིར་བདག་གི་ལུས་
ཟུངས་སུ་བསྟིམས་པའི་སྟོབས་ཤུགས་ཀྱིས་དགྲ་བོའི་བྱ་བྱེད་ལ་སྐྱོར་ཡ་མི་འདོད། བདག་ཅི་
ལྟར་རྒས་ནའང་རྒ་རུ་ཆུགས་ཤིག རེ་བར་ཚེ་རིང་ལོ་བརྒྱའི་བར་གསོན་འདོད། དཔེར་ན།
རྒས་དྲགས་ཏེ་ཆུ་བལ་གྱི་འོག་ཉལ་མི་བཏུབ་པའི་གནས་སུ་གྱར་བར་ཤོག ཅིའི་ཕྱིར་ཞེ་ན།
ཆུ་བལ་གྱི་འོག་ཏུ་བདག་ནི་བཟོད་པའི་གླགས་དང་བྲལ་བ་སྟེ། ཅི་སྟེ་འགྲེངས་ཚེ་རྔོན་རྒྱག་
འདོད་དོ། །གནས་འདིར་བདག་ནི་ངལ་གསོ་རྒྱག་པ་མིན་པར་སེམས་ཁྲལ་གསར་པ་ཞིག་
གིས་བསྣད་བྱུང་། དེ་ལྟར་སླར་ཡང་རང་ཤག་ཏུ་ལོག་གོ །འོ་ན། ཡར་སྔོན་གྱི་གནས་ཚུལ་
ཅི་ལྟར་ཡིན་ནམ། ཅལ་སྒྲ་གཉོམ་པོར་གྱུར་ཏམ། མ་གྱུར། ལྡོག་སྟེ་ཇེ་མཐོར་གྲག་གོ །བདག་
གིས་གནས་ཡུལ་བཅུ་ཙམ་ནས་རྣ་བ་བླག་གོ །འོ། བདག་འཁྲུལ་འདུག ཅལ་སྒྲ་སྔར་ལྟར་
རྟག་བརྟན་འགྱུར་མེད་ཀྱི་ཚུལ་བཞིན་གྲག་གོ །བདག་གི་དགྲ་བོའམ། ཡང་ན། ཕ་རོལ་པོའི་
362གཟུགས་འགྱུར་ཟིན་ཐོ།
གནས་བབ་ལ་འགྱུར་བ་ཅི་ཡང་བྱུང་མི་འདུག གང་དེ་སྔར་བཞིན་སོས་དལ་བག་ཕེབས་
ཀྱི་ངང་ཚུལ་ལས་མ་འདས་མོད། བདག་ནི་ནམ་ཡང་གནས་འདི་ནས་རྣ་བ་བླག་བཞིན་པའོ།
།དེ་ལྟར་བདག་གིས་ཕུག་ལམ་རིང་པོ་བརྒྱུད་ནས་གྲོང་ཁྱེར་དུ་ལོག ཁོ་ར་ཁོར་ཡུག་མཐོང་
བ་ཙམ་གྱིས་སེམས་པའི་སྤུ་ལོང་རྒྱས་པ་སྟེ། འདི་ཀོ་ཐམས་ཅད་ཀྱིས་བདག་ལ་གཡབ་མོ་
བྱེད་ཀྱིན་འདུག བདག་གིས་སྐད་ཅིག་མའི་མཐོང་ལམ་དུ་གྱུར་པའི་ཆོས་རེ་རེས་སེམས་
ལ་བདེ་བ་འཐོབ་ཕྱིར་མཐོང་སྣེ་གཞན་དུ་མ་བསྒྱུར་ཅིང་། མིག་རྐོང་ལས་རང་གི་ཁྱིམ་གཞིས་
སྲུང་སྐྱོབ་ཀྱི་ཆོད་སེམས་མངོན་ཐབས་བྱས། བདག་གིས་མགོ་བོ་གཡུག རྩ་བ་ནི་བདག་ལ་
དེ་ལྟའི་ཆོད་སེམས་ཀྱིས་དབེན་པ་སྟེ།
གྲོང་ཁྱེར་དུ་བསྐྱོད་ནས་འཆར་གཞི་གསར་པ་ལག་
བསྟར་བྱ་མི་འདོད་པས་སོ། །བདག་གིས་སྔར་གྱི་འཆར་འགོད་ལྟར་ཞིབ་འཇུག་ཁང་སྐྲུན་
འཆར་གྱི་གནས་དེར་འབྱོར་དུས་མིག་ཉུལ་ཞིག་བརྒྱབ། དེ་ནི་གནས་སྐྱིད་པོ་ཞིག་སྟེ། ཕུག་
ལམ་ཉིད་རླུང་བགྲོད་སྦུ་གུར་གཏད་ཅིང་། སྦུ་གུ་ཕྲ་མོ་དུ་མ་མཆིས་སོ། །དེ་ལྟའི་རླུང་བགྲོད་སྦུ་
གུས་བདག་གི་བྱ་བ་ལས་རྒྱུར་བགེགས་བར་དུ་མ་བསལ། བལྟས་ཚོད་ལ་ཁ་ཐག་རིང་པོ་འབྲུ་
མི་དགོས་པ་གང་ཞིག ཅལ་སྒྲའི་འབྱུང་རྩ་འཚོལ་འདོད་ཚེ་སྦུ་གུར་རྣ་བ་བླག་པ་ཙམ་གྱིས་
ཐོས་ཐུབ། བདག་གིས་ཞིབ་འདང་ཡང་སེ་བརྒྱབ་མོད། འབྲུ་བའི་ལས་གྲྭ་གཉེར་རྒྱུར་ཡར་
སྐུལ་གྱི་དཔའ་སྤོབས་མི་འདུག ས་ཕུག་འདིས་བདག་ལ་དོན་དམ་པའི་བདེ་འཇགས་འབྱིན་
ཨེ་བཏུབ། བདག་གི་སེམས་ཁམས་ནི་འདི་ལྟ་འདི་ལྟར་ཏེ། བདེ་འཇགས་ཀྱི་འགན་སྲུང་ཡེ་
ནས་མི་དགོས་ནའང་ཆོག་སྙམ་མོ། །བདག་གིས་གྲོང་ཁྱེར་དུ་བསྐྱོད་ནས་ཤ་རྡོག་རྩེ་གྲ་ཞིག་
བདམས། ལག་ཏུ་ཁྱེར་ནས་ས་ཕུང་གཏོས་སུ་འཛུལ། ཅི་སྟེ་ས་ཕུག་ཏུ་དོན་དམ་པའི་ལྷིང་
འཇགས་དེ་ཡོད་ཚེ། གནས་དེ་ཅིས་ནས་ཀྱང་ལྷིང་འཇགས་ཡིན་སྲིད། བདག་གིས་ཤ་རྡོག་
ལྕེས་ལྡག་གིན། སོས་འདེབས་ཀྱིན། དུས་ངེས་མེད་དུ་བྱ་བ་རྩོམ་བཞིན་པའི་སྲོག་ཆགས་རྒྱུས་
མེད་དེ་དྲན་འོངས། བདག་ནམ་ཡང་གསོན་ན། བདག་གིས་རང་གི་རྔོན་རྫས་ལོངས་སུ་མི་
363འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
སྤྱོད་དོན་ཅིའི་ཕྱིར། འདི་ནི་བདག་གིས་ལག་བསྟར་དོན་འཁྱོལ་བྱས་པའི་འཆར་གཞི་གཅིག་
ཤོས་དེའོ། །གཞན་ཡང་། བདག་གིས་སྲོག་ཆགས་གང་དེའི་འཆར་གཞིའི་གསང་བ་ཅིས་ཀྱང་
རྟོགས་ན་སྙམ་མོ། །གང་དེས་ཚོར་བ་ཟ་ཟིའི་ལྗོངས་རྒྱུར་རོལ་བའམ། ཡང་ན། རང་གི་ས་ཕུག་
འབྲུ་མིན་ཅི་ཞིག་བྱའམ། ཅི་སྟེ་ལྗོངས་རྒྱུ་ཡིན་ན་བསམ་ཤེས་ལོས་བྱའོ། །ཅི་སྟེ་བདག་གི་ཁ་
གཏད་ནས་ས་ཕུག་བྲུས་ན། བདག་གིས་རང་གི་རྔོན་རྫས་བགོ་བཤའ་བྱའོ། །དེ་ལྟར་ན་གང་དེ་
གནས་འདི་ནས་མཐའ་མའི་གྱེས་ཕྱག་ཕུལ་ཏེ་མུ་མཐུད་ལྗོངས་རྒྱུའི་ཤུལ་ལམ་ན་མདུན་དུ་
ནུར་སྲིད། བདག་གིས་ས་ཕུང་གི་གཏོས་སུ་རྨི་ལམ་སྣ་ཚོགས་རྨིས་ཆོག རྨི་ལམ་དུ་གང་དེའི་
བསམ་ཤེས་ཐོབ་པ་རྨིས་སྲིད། སྤྱིར་བདག་ལ་གདེང་ཚོད་ཡོད་ནའང་། དེ་ལྟའི་བྱ་བྱེད་མཐོང་
ཆོས་སུ་འགྱུར་དཀའ་བ་སྟེ། ངེད་གཉིས་ཕྲད་པའི་སྐད་ཅིག་མའམ། ཐ་ན། ཕན་ཚུན་ཁ་ཐག་
ཇེ་ཉེར་གྱུར་པའི་སྐད་ཅིག་མར། སེ་གོལ་གཏོགས་པའི་ཡུན་དུ་ཆུ་ལ་ཆུ་བཞག་པ་ལྟར་དབྱེ་
འབྱེད་དཀའ་ཞིང་། གཉི་གའི་ལྟོ་བ་རྒྱགས་ཀྱང་། བཀྲེས་ལྟོགས་ཀྱི་རིགས་གསར་པ་ཞིག་གིས་
ནམ་ཡང་མནར་སྲིད། གནས་ཚུལ་འདི་རིགས་ནམ་ཡང་མི་ལྷགས་མི་སྲིད་པ་སྟེ། མི་ཞིག་
ལྗོངས་རྒྱུའི་ལམ་དུ་ཆས་དུས་ས་ཕུག་མཐོང་བའི་དབང་གིས་འཆར་གཞི་མི་འགྱུར་མི་སྲིད་
པ་མེད་པས་སོ། །ཡང་ན། སྲོག་ཆགས་དེས་རང་གི་ཚང་མལ་ཏེ། ས་ཕུག་འབྲུ་བཞིན་ཡོད་ཀྱང་
སྲིད། དེ་ལྟར་ན་བསམ་ཤེས་ཞེས་པ་ཉིན་མོའི་སྐར་མའི་ངང་ཚུལ་ལས་མ་འདས་སོ། །སྲོག་
ཆགས་དེ་ནི་དམིགས་བསལ་ཅན་ཞིག་སྟེ། ཁྱིམ་མཚེས་ཀྱི་འདུ་ཤེས་ཤིན་ཏུ་ཟབ་ཅིང་། བཟོད་
སྒོམ་གྱི་ཡུལ་དུ་གྱུར་ནུས་ཀྱང་། བདག་ནི་ལྡོག་སྟེ་དེ་ལྟར་མི་བཏུབ་མི་ནུས་སོ། །ད་ལྟ་སྲོག་
ཆགས་དེ་རྒྱང་རིང་དུ་བསྐྱོད་པ་ཤིན་ཏུ་རྟོགས་སླ། གང་དེས་མུ་མཐུད་མདུན་དུ་ཁད་ཀྱིས་
ནུར་ཚེ། ཅལ་སྒྲའང་དུ་བ་སྔོན་པོའི་ཚུལ་ལྟར་ཤུལ་མེད་དུ་ཡལ་སྲིད། དེ་ལྟར་ན་འདས་པའི་
མཛེས་སྡུག་གི་ལོ་ཟླ་གྲ་མ་ཉམས་པར་སླར་གསོ་ཐུབ་ཅིང་། དེ་ལྟའི་བྱ་བྱེད་ཀྱི་རྟིང་ཁ་མ་ལོན་
ཡང་། བྱས་འབྲས་བཟང་པོའི་ཉམས་མྱོང་དུ་གྱུར་ཏེ་བདག་ནམ་ཡང་ལེགས་ལམ་དུ་
364གཟུགས་འགྱུར་ཟིན་ཐོ།
དྲངས་སྲིད། བདག་ལ་བདེ་འཇགས་ཐོབ་ཅིང་། ཉེན་ཁ་ཅན་གྱི་འཇིགས་སྐུལ་གྱིས་དབེན་
ཚེ། བདག་གིས་བྱ་བ་ཅི་ཡང་བགེགས་མེད་དུ་བསྒྲུབ་ཐུབ། སྲོག་ཆགས་དེས་ཀྱང་རང་གི་
དགེ་མཚན་ལ་བལྟོས་ཏེ་བདག་གི་ཕྱོགས་སུ་ཕུག་ལམ་འབྲུ་རྒྱུའི་བསམ་ཚུལ་དོར་བ་གང་
ཞིག གནས་གཞན་དུ་འཚོ་སྡོད་ཀྱི་གནམ་ས་གཏོད་སྲིད། བྱ་བྱེད་དེ་རིགས་ནི་གྲོས་ཁ་བསྡུར་
བ་མིན་པ་གང་ཞིག སྲོག་ཆགས་དེའི་བློ་རིག་དང་། བདག་གིས་གང་དེར་ཕོག་ཐུག་ཇི་ལྟར་
སྤྲད་མིན་ལ་རག་ལས་སོ། །ཕྱོགས་གཉི་གའི་རྩ་བའི་མཐུན་རྐྱེན་ནི་འདི་ལྟ་སྟེ། སྲོག་ཆགས་
གང་དེས་བདག་ཅི་ཞིག་ཡིན་པར་ཆ་རྒྱུས་ཆ་རྫོགས་པར་ལོན་མིན་དེའོ། །བདག་གིས་དེ་ལྟའི་
བྱ་བར་ཞིབ་འདང་མང་དྲགས་དུས་སྲོག་ཆགས་དེས་བདག་གི་བྱ་བ་བརྩམས་པའི་ཅལ་སྒྲ་
ཐོས་མི་སྲིད་སྙམ། སྤྱིར་བདག་གི་བློ་ཡུལ་ལས་འགོངས་མོད། གང་དེས་བདག་དང་འབྲེལ་
བའི་གནས་ཚུལ་ཅི་ཞིག་ཀྱང་ཐོས་ཡོད་སྲིད། དེའང་ཡིན་མི་སྲིད་པ་ཞིག་གོ །དེ་ལྟ་དེ་ལྟར་ཏེ།
གང་དེས་ཐོས་མི་སྲིད་དོ། །དེ་ནི་གྱ་ཚོམ་གྱི་ཡུལ་ལས་འདས་སོ། །བདག་གིས་གང་དེའི་གནས་
ཚུལ་ལ་རྒྱུས་ལོན་ཅི་ཡང་མེད་ན། དེས་ཀྱང་ཅི་ལྟར་ཐོས་སམ། གང་ལགས་ཤེ་ན། བདག་གིས་
གནས་འདིར་ལྷིང་འཇགས་ངང་འཚོ་བ་སྟེ། སུ་ཞིག་གིས་བདག་ལྟར་ས་ཕུག་ཏུ་ལོག་དུས་
དབེན་ཅག་གེར་གནས་མི་བཏུབ་པས་སོ། །དུས་ཕྱིས་བདག་གིས་རྟོག་ཞིབ་རང་བཞིན་གྱིས་
བྲུས་པའི་ཅལ་སྒྲ་གང་དེས་ཐོས་མིན་ཅི་ལྟར་ཡང་། འབྲུ་དུས་ཐབས་ལ་མཁས་པོས་ཅལ་སྒྲ་
ཅི་ཡང་མ་གྲག་པ་བྱས་སོ། །ལྡོག་ན་གང་དེས་ཐོས་ཚེ། བདག་གི་ཚོར་སྣང་ཡང་ཤིན་ཏུ་སྐྱེན་
པས་གང་དེས་ཀྱང་འབྲུ་མཚམས་བཞག་སྟེ་རྣ་བ་མི་བླག་ཐུ་མེད་རེད། དེ་ལྟར་ལགས་མོད།
འདི་ཀོ་ཐམས་ཅད་རྟག་བརྟན་འགྱུར་མེད་ཀྱི་ཚུལ་བཞིན་སྔར་ལྟར་གནས་མུས་སོ། །
365འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས།
གཟུགས་འགྱུར་ཟིན་ཐོ།
— ཁཱ་གྷུ་ཁ་ཡི་སྒྲུང་གཏམ་ཐུང་འབྲིང་བདམས་བསྒྲིགས།
[ཨོ་སི་ཁྲུ་རི་ཡ] ཧྥུ་རན་ཛི་ཁཱ་ཧྥུ་ཁས་བརྩམས།
སྤེན་པ་དོན་གྲུབ་ཀྱིས་རྒྱ་ཡིག་ནས་བསྒྱུར།
མཚོ་སྔོན་མི་རིགས་དཔེ་སྐྲུན་ཁང༌།
སྡོད་གནས། མཚོ་སྔོན་ཞིང་ཆེན་ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10པ།(810001 )
འགྲེམས་སྤེལ་ཁ་པར། /0971- 6123221
E—mail/qhmzcbs@sohu.com
འདྲི་རྩད་ཁ་པར། /0971-6138933
དྲ་གནས། www.qhmzcbs.com
གཙོ་སྒྲིག་པ་དང་ཇུས་འགོད་པ། བསོད་ལོ།
རྩོམ་སྒྲིག་འགན་འཁུར་པ། དབང་ཕྱུག་མཚོ་མོ།
མདུན་ཤོག་འཆར་འགོད་པ། ཝང་ཅིན།
དཔར་སྐྲུན་འགན་ལེན་པ།
ཀྲའོ་རུང་ཉན།
འགྲེམས་སྤེལ། མཚོ་སྔོན་མི་རིགས་དཔེ་སྐྲུན་ཁང་པར་སྐྲུན་འགྲེམས་སྤེལ་པུའུ།
བརྒྱུད་འཚོང༌། མཚོ་སྔོན་ཞིང་ཆེན་ཞིན་ཧྭ་འགྲེམས་སྤེལ(ཚོགས་པ)ཚད་ཡོད་ཀུང་སི།
པར་འདེབས། ཧྲེན་ཀྲེན་ཧྭ་ཞིན་ཚོན་པར་པར་བཟོ་ཚད་ཡོད་ཀུང་སི།
720mmx1000mm 1/16 ཡིག་གྲངས། ཁྲི 30
དེབ་ཚད།
དཔར་ཤོག
24.25
པར་གཞི།
2020ལོའི་ཟླ12པར་པར་གཞི་དང་པོ་བསྒྲིགས།
དཔར་ཐེངས། 2020ལོའི་ཟླ12པར་དཔར་ཐེངས་དང་པོ་དཔར།
དཔེ་རྟགས།
ISBN978-7-5420-3630-8
རིན་གོང་། སྒོར 58.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས)འཛམ་གླིང་རྩོམ་རིག་གྲགས་ཅན་བོད་འགྱུར་དཔེ་ཚོགས། ༼དེབ20༽
《ལྕམ་ཆུང་བྷོ་ཝ་རིའི་གཏམ་རྒྱུད》
《ཅ་ཅོ་དང་ཁོང་ཁྲོ》
《འཇིག་རྟེན་འདི་རྒུད་པའི་གཡང་དུ་ལྷུང》
《གྲོ་ཞིང་ཁའི་སྲུང་མ》
《ལོ་བརྒྱའི་ཁེར་རྐྱང》
《ཤོག་བྱའི་རྗེས་སྙེག་མཁན》
《ཡིག་འབྲུ་དམར་པོ》
《དུང་ཟླ་དང་དོང་ཙེ་དྲུག》
《རླུང་ཁའི་རི་ཁྱིམ》
《ཐེག་པར་དཀའ་བའི་ཚེ་སྲོག་གི་ཡང་བ》
《གཟུགས་འགྱུར་ཟིན་ཐོ》(ཁཱ་ཧྥུ་ཁ་ཡི་སྒྲུང་གཏམ་ཐུང་འབྲིང་བདམས་བསྒྲིགས)
《དབྱིན་སྒོར་ཁྲི་བརྒྱ་ཤོག་མ》(མ་ཁུ•ཐོ་ཝུན་གྱི་སྒྲུང་ཐུང་བདམས་བསྒྲིགས)
《མདོག་འགྱུར་ད་བྱིད》《ཆི་ཧོ་ཧྥུ་ཡི་སྒྲུང་གཏམ་ཐུང་འབྲིང་བདམས་བསྒྲིགས་
《རྒྱུས་མེད་པའི་བུད་མེད་ཅིག་གི་འཕྲིན་ཡིག》《ཟི་ཝེ་ཀི་ཡི་སྐུང་གཏམ་ཐུང་འབྲིང་བདམས་བསྒྲིགས།
《མའེ་ཆིའི་ལེགས་སྐྱེས》(ཨའོ•ཧིན་ལི་ཡི་སྒྲུང་ཐུང་བདམས་བསྒྲིགས)
《འབྲོག་སྟོང་གི་འབོད་སྐད》(འཇེག-ལོན་ཏོན་གྱི་སྒྲུང་གཏམ་ཐུང་འབྲིང་བདམས་བསྒྲིགས)
《ལུའོ་ཧྲེང་སྒོ་མོ》(ཅེ་ཁྲོན་ལུང་ཀྲེ་ཅེ་ཡི་སྒྲུང་གཏམ་ཐུང་འབྲིང་བདམས་བསྒྲིགས)
《བྱི་ལ་ནག་པོ》(ཨའེ་ལུན·ཕུ་ཡི་སྒྲུང་ཐུང་བདམས་བསྒྲིགས)
《མགུལ་རྒྱན》(མོ་པེ་སན་ཐེ་ཡི་སྒྲུང་ཐུང་བདམས་བསྒྲིགས)
《ཁཱར་མེན》(མེ་རི་སྣེ་ཡི་སྒྲུང་གཏམ་ཐུང་འབྲིང་བདམས་བསྒྲིགས)世界文学名著藏译工程(共20部)
《包法利夫人》
《喧哗与骚动》
《瓦解》
《麦田里的守望者》
《百年孤独》
《追风筝的人》
《红字》
《月亮和六便士》
《呼啸山庄》
《生命中不能承受之轻》
《变形记》(卡夫卡中短篇小说选)
《百万英磅》(马克・吐温短篇小说选)
《变色龙》(契诃夫中短篇小说选)
《一个陌生女人的来信》(茨威格中短篇小说选)
《麦琪的礼物》(欧·亨利短篇小说选)
《荒野的呼唤》(杰克•伦敦中短篇小说选 )
《罗生门》(芥川龙之介中短篇小说选)
《黑猫》(爱伦·坡短篇小说选)
《项链》(莫泊桑短篇小说选)
《卡门》(梅里美中短篇小说选)前译工程(第
变形记
卡夫卡中短篇小说选
【地利]弗兰兹·卡夫卡
边巴顿珠译
ISBN 978-7-5420-3630-8
9 7875420363 08">